༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan BuddhistResource Center
TextScanInputForm- Title Page
TBRC VolumeNumber 4211
24630
TBRC WorkNumber(W)
Title
གཏེར་སྟོན་བླ་མ་འཇིགས་མེད་དཔའ་བོ་རྡོ་རྗེའི་གསུང་འབུམ།
gsung'bum/jigs med rdo rjedpa bo
Author འཇིགས་མེད་དཔའ་བོ་རྡོ་རྗེ།
'jigsmedrdorjedpa bo
containedingterstonblama jigs meddpa bo'i gsung bumDescriptor
Original Publication
sngags mangdpetshogs;10
Place zhangkang
Publisher zhangkanggyi ling dpe skrunkhang
Date 2001
TotalVolumes 1
1
CurrentVolume(ofTotal)
NumberofTBRC Introductory Pages 2
10NumberofIntroductoryPages
397 +7
NumberofTextPages
TBRC ScanningInformation scannedatm/s satluj infotechimages, 63-fsujansinghpark,new
delhi 110003, india forthe tibetanbuddhistresource center 150
17thst, newyorkcity ny 10011, usa2004

Gter-stonBla-ma 'Jigs-med-rdo-rje-dpa'-bo'igsun bum/Snags man zib...
LCControl Number: 2003333338
Type ofMaterial: Text(Book Microform, Electronic, etc.)
Personal Name: 'Jigs-med-rdo-rje-dpa-bo, Gter-ston Bla-ma 1879-1941
MainTitle: Gter-ston Bla-ma 'Jigs-med-rdo-rje-dpa-bo'i gsun bum /Snags man zib'jug
khangis rtsom sgrigbyas.
Uniform Title: [Works 2001]
Variant Title: Chinese colophon title: De'erdunLamaJingmeiduojihuawuwenji
Edition Information: Parthens 1.
Published/Created: Xianggang, [China] Zan-kan gyi lin dpe skrun khan, 2001.
RelatedNames: Snags man zib jugkhan
Description: 4, 397 p.; 27cm
ISBN: 9624504156
Summary: Collected works ofGter-stonBla-ma Jigs-med-rdo-rje, 1879-1941 ontaming
theBodhicittaand spiritual advices ofRñin-ma-pascholar,the greattreasure
discoverer
Subjects: Bodhicitta (Buddhism)
Spiritual life (Buddhism)
Series: Snagsman dpetshogs; 10
VariantSeries: Snags mandpetshogs /[Snagsman zib jugkhan] ; 10
LCClassification: BQ4398.5+
OverseasAcq. No.: Ch-Tib-2003-333338; 04; 12-04
OtherSystem No.: (DLC)2003333338
Repro./StockNo.: Library ofCongress -- NewDelhi Overseas Office Rs660.00 (RMBY20.00)
Quality Code: lcode

N
Dueབནི1| མསཿ: ཀའབབྱུང།འབོད་
བ་ན འབྱུང་གས།T
༄༅། །གཏེར་སྟོན་བླ་མ་འཇིགས་མེད་རྡོ་རྗེ་
དཔའ་བོའི་གཟུང་འབུམ།

༄༅། སྔགས་མང་དཔེ་ཚོགས་རྩོམ་སྒྲིག་ཁང་གི་ཁོངས་མི་ལྷན་རྒྱས།
བློ་འདྲི་ས
ཆོས་རྒྱལ་ནམ་མཁའི་ནོར་བུ། མཁན་སྤྲུལ་ཉི་ལྕང་། མཁན་དཀོན་མཆོག་
རིན་ཆེན། དཀར་བརྗིད་སྐུ་ལོ་བཤད་སྒྲུབ་བསྟན་པའི་ཉི་མ། རྡོ་གྲུབ་སྤྲུལ་སྐུ་ཀློང་ཡངས།
གྲུབ་དབང་ནམ་མཁའ་འཇིགས་མེད་འོད་གསལ་རོལ་བའི་བློ་གྲོས། ཀ་རིང་རྟ་མགྲིན་་་་
འཇིགས་མེད་བསྟན་འཛིན་ཡེ་ཤེས་རྣམ་རྒྱལ། མག་གསར་རིག་འཛིན་སྣང་སྲིད་རྡོ་རྗེ།
གྲོལ་ལོ་འཇམ་དབྱངས་ཆོས་འཕེལ། མི་སྐྱོད་འཇིགས་མེད་མཁས་གྲུབ་རྒྱ་མཚོ། རྩེ་གཞུང་
ལྷ་སྨྱོན་རོལ་བ་རྩལ། སྔགས་འཆང་རྟ་མགྲིན་རྒྱལ།
སྤྱི་ཁྱབ་རྩོམ་སྒྲིག་པ ཧཱུཾ་ཆེན་གཟི་འབར་རྩལ།
སྤྱི་ཁྱབ་རྩོམ་སྒྲིག་གཞོན་པ། ཉི་ཟླ་ཧེ་རུ་ཀ
རྩོམ་སྒྲིག་པ།
ཁྲག་འཐུང་ལས་ཀྱི་རྡོ་རྗེ། ཨོ་རྒྱན་བསྟན་འཛིན། འཇིགས་མེད་འགྲོ་ཕན།
རིག་འཛིན་འོད་གསལ་རྡོ་རྗེ། ཨ་དཀར་རྡོ་རྗེ་བདུད་འདུལ། དབང་ཆེན་པདྨ་རིག་འཛིན།
རིག་འཛིན་མཐུ་ལྡན་རྡོ་རྗེ། སྨིན་གླིང་འགྱུར་མེད་རབ་རྒྱས ཐུབ་བསྟན་སྒྲོལ་མ
འགྱུར་མེད་དཔལ་སྒྲོན།

སྔགས་མང་དཔེ་ཚོགསཿ
གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
སྔགས་མང་ཞིབ་འཇུག་ཁང་གིས་རྩོམ་སྒྲིག་བྱས
ཞང་ཀང་གྱི་ལིང་དཔེ་སྐྲུན་ཁང་།

༄༅། །གཞུང་འདི་མཛད་པ་པོའི་ངོ་སྤྲོད་མདོར་བསྡུས།
གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོ་མཆོག་ནི། རབ་བྱུང་བཅོ་ལྔ་བའི་ས་
ཡོས( ༡༨༧༩) ལོར་མགར་རྩེ་ཁ་གྱ་ཚོ་བའི་ཚག་ཝ་ཝོན་དབུ་རི་ཕྱུག་མོ་ཞེས་པའི་སའི་ཆར།
ཡབ་མགོན་པོ་རྒྱལ་དང་ཡུམ་མ་ཅིག་སྐྱིད་གཉིས་ཀྱི་སྲས་སུ་སྐུ་འཁྲུངས་ལ སྐུ་ན་ཆུང་བའི་
དུས་ནས་གཙང་དགོན་དོན་གྲུབ་རབ་བརྟན་གླིང་གི་ཀད་སྐོར་བླ་མའི་སྤྲུལ་སྐུར་ཐུགས་ཐག་
བཅད་པ་བརྒྱུད་ར་རྒྱ་དགོན་དུ་བཞུགས་ནས་ཡི་གེ་འབྲི་ཀློག་དང་རིག་གནས་སྙན་ངག་སོགས་
ལ་སྦྱངས་པ་མཛད།
སྐབས་ཤིག་གཏེར་སྟོན་གཉིས་པ་མི་ཕམ་དགའ་བའི་བློ་གྲོས་ཚང་ར་རྒྱ་དགོན་པར་གྲྭ་སྲི་
ཞིག་གཅོད་པར་ཕེབས་པ་ན། ཁོང་ནས་ང་ལ་དངོས་པོའི་ཡོན་ཅི་ཡང་མི་དགོས གྲྭ་བ་
གན་ང་ལ་བྱིན་དང་ཁོས་རྗེས་སོར་ང་ལ་ཕན་ཆེན་པོ་ཐོགས་ཡོང་གསུངས་ནས། ཚོགས་གྲལ་
ན་བཞུགས་པའི་གྲྭ་བ་ལོ་ཆུང་ཞིག་བསྟན་པ་ན། ཁོ་ཚོས་དེ་ནི་ངེད་ཅག་གི་ཀད་སྐོར་རིན་པོ་
ཆེའི་སྤྲུལ་སྐུ་ཡིན་པས་སྟེར་མི་རུང་ཞེས་མ་བྱིན། དེ་ནས་མི་ཕམ་དགའ་བའི་བློ་གྲོས་ཚང་ཕྱིར་
བྱོན་ནས་རེ་ཞིག་འགོར་བ་ན། གྲྭ་བ་དེར་ནད་ཚབས་ཆེན་ཞིག་ཕོག་ནས་བཅོས་སུ་མ་བཏུབ་
པས། སྐུ་བདག་གིས་ཁོ་རང་མི་ཕམ་དགའ་བའི་བློ་གྲོས་ཚང་གི་མདུན་དུ་བསྐྱལ་ཡོང་། དེ་
ནས་བཟུང་ཁོང་གཏེར་སྟོན་ཚང་གི་བུ་སྐལ་ལམ་ཐུགས་སྲས་སུ་གྱུར་ལ། མ་འགྱངས་པར་
གཏེར་སྟོན་ཚང་ནས་སྤྲུལ་སྐུ་དེ་ཁོང་གི་རྒྱལ་ཚབ་ཏུ་དབང་བསྐུར་ནས་ཁོང་ཉིད་ཞི་བའི་
དབྱིངས་སུ་གཞོལ་བའི་ཚུལ་བསྟན་ཏོ།
དེ་རྗེས་གཏེར་སྟོན་ཚང་གི་མདུན་འདུག་པ་ར་ཨ་ཁུ་འཇིགས་མེད་ཆོས་ཀྱི་ཉི་མ་ནས་ཁོ་
རང་གཅེས་པར་བསྐྱངས་ཤིང་བླ་མ་གཏེར་སྟོན་ནས་བརྒྱུད་པའི་སྨིན་གྲོལ་གདམས་པའི་་
དབང་ལུང་ཡོད་ཚད་ལྷག་ལུས་མེད་པར་ཁོང་ལ་གནང་། དུས་དེ་ཙམ་ན་སྔ་མའི་དཀར་ལུང་
ཀླད་ཀྱི་དགོན་པ་ཨོ་རྒྱན་ངེས་དོན་གླིང་ཡང་རྐྱེན་མང་གིས་ཐོར་སོང་བས། ཁོང་དང་ར་ཨ་ཁུ་
གཉིསཉེས་ལྷན་ཅིག་ཏུ་གནས་ངེས་མེད་དུ་སྦྲ་ནག་སོགས་ཕུབ་ནས་མཚམས་པ་འགའ་རེ་བསྡུ་
བཞིན་པར་རེ་ཞིག་བཞུགས་ལ། རིམ་བཞིན་མཚམས་པ་མང་ཙམ་ཞིག་འཛོམས་པ་དང་
1 —

མཉམ་དུ། གོ་ཆེན་ཐུགས་མཆོག་རྡོ་རྗེ་ཚང་མཚམས་ལ་བཞུགས་པའི་གནས་ཏེ་བྲག་སྐྱ་ལྷུན་
གྲུབ་རྫོང་ངམ་མཁའ་འགྲོ་གཡང་རྫོང་དུ་ཕེབས་ནས། དང་ཐོག་རིའི་ཀླད་དུ་བཞུགས་ཤིང་
ཏིང་འཕགས་སྐལ་གསུམ་སོགས་ཀྱིས་མཚོན་པའི་ཆོས་ཚན་དྲུག་བདུན་ཞིག་རྡོ་རུ་བརྐོས་ནས་
གནས་དེར་རྒྱལ་བའི་བཀའ་བསྟན་རྡོ་རུ་བཞེངས་པའི་རྨང་དང་པོ་བཏིངས། སྐབས་དེ་ཤེད་
དུ་གོ་ཆེན་ཐུགས་མཆོག་རྡོ་རྗེ་ཚང་རྩ་བའི་བླ་མར་བསྟེན་ནས་སྨིན་གྲོལ་གདམས་པའི་བཅུད་
བཟང་ངོམས་པ་མེད་པར་བཞེས་པའང་ཁོང་གིས་མཛད་པའི《སྤྱོད་འཇུག་གི་འགྲེལ》དུ
“ཟབ་མོ་ལྟ་དང་རྒྱ་ཆེན་སྤྱོད་པའི་གཞུང་ཟབ་དང་རྒྱ་ཆེ་བརྒྱུད་གསུམ་མན་ངག་་
བཅུད ། རྣམ་དཔྱོད་མཐུ་ཡིས་ལེགས་དྲངས་བསྟན་པའི་རྒྱུན ། གསལ་མཛད་ཆོས་
ཀྱི་རྒྱལ་པོ་ཀློང་ཆེན་པ དེ་སྲས་རིག་འཛིན་ཆེན་པོ་འཇིགས་མེད་གླིང་ཡབ་སྲས་
བརྒྱུད་པ་གསེར་རིའི་ཕྲེང་བ་ལས། ལེགས་འོངས་བཀའ་དྲིན་མཚུངས་མེད་ཆོས་ཀྱི་རྗེ།
རིག་འཛིན་པདྨ་ཐུགས་མཆོག་རྡོ་རྗེ་དང༌། གྲུབ་བརྙེས་འཇིགས་མེད་བསྟན་པའི་རྒྱལ་
མཚན་སོགས ། འདྲེན་མཆོག་དམ་པ་དུ་མའི་ཞལ་སྒོ་ནས། ། ཆེན་པོ་བདུན་ལྡན་ཐེག་
ཆེན་གཞུང་ལུགས་དོན། ། ཐོས་པས་དད་གུས་སྤྲོ་སེམས་ཆེཪ་བརྟས་ཀྱང་། །” ཞེས་
གསུངས་པ་ལས་གསལ་བོར་རྟོགས་ཐུབ་པོ། །
དེ་ཕྱིས་རྫོགས་སྤྲུལ་ཐུབ་བསྟན་ཆོས་ཀྱི་རྡོ་རྗེ་དང་འཇུ་མི་ཕམ། རྫ་མཚམས་སྤྲུལ།
ཨ་འཛོམས་འབྲུག་པ་སོགས་སྐྱེས་ཆེན་དམ་པ་མང་བོའི་ཞབས་ལ་གཏུག་ནས་ཟབ་རྒྱས་ཆོས་ཀྱི་
བདུད་རྩིས་ཐུགས་རྒྱུད་ཕྱུར་བུར་གཏམས།
ཁྱད་པར་དུ་རྡོ་གྲུབ་ཆེན་འཇིགས་མེད་བསྟན་པའི་ཉི་མ་ཚང་ལ་མཇལ་ནས་བསྟེན་པའི་
ཚུལ་ཅུང་ཟད་ཞུ་ན དུས་དེར་རྡོ་བླ་རིན་པོ་ཆེ་བཅད་རྒྱ་དམ་བཞུགས་ནས་མི་གཅིག་
ཀྱང་མདུན་དུ་ཆུད་དཀའ་བ་ལ དམ་པ་འདིས་མདུན་འདུག་པར་ཁྱོད་ཀྱིས་བླ་མ་ཚང་ལ་ང་
ནི་ཀད་སྐོར་སྤྲུལ་སྐུ་ཡིན་པ་དང་ད་ཐེངས་ངེས་པར་དུ་བླ་མའི་མདུན་དུ་ཆུད་དགོས། གལ་ཏེ་
བླ་མས་ཞལ་བཞེས་མི་གནང་ན་ང་ཕྱིར་མི་འགྲོ་ཞེས་ཞུ་དགོས་གསུངས་པ་ན། མདུན་འདུག་
པ་གཅིག་གི་སེམས་ལ་ད་ལྟ་ཚ་ཁོ་རྒྱལ་བོ་དང་རྨེ་རྒྱལ་བོ་སོགས་ཀྱང་མདུན་དུ་མི་ཆུད་པ་ཤེས་
བཞིན་དུ་སྔགས་རྒན་འདིས་ཅི་འདོད་པ་ཡིན་ནམ་ཞེས་ཞུ་རྟེན་གོས་དང་ཁ་བཏགས་ཙམ་པོ་
ལོགས་ཤིག་ཏུ་ཞོག་ཅེས་པ་ན། ཅིག་ཤོས་དེས་དེ་འདྲ་བྱེད་མི་རུང་། གལ་ཏེ་བླ་མས་མཁྱེན་
པ་བྱུང་ན་ངེད་གཉིས་ལ་བཀྱོན་ངེས་རེད་ཅེས། ཁོང་རིན་པོ་ཆེ་ལ་ཞུས་པ་ན་ཁོང་གིས་ཐུགས་
འདང་ཅུང་ཟད་བཏང་ནས། ཁྱོད་གཉིས་ནས་དེ་རིང་གོ་རེ་ཞིག་ཆོས་ལ་གདན་ཆ་སོགས་
གྲབས་གཤོམ་བྱས་ནས། སང་ཉིན་ཁོང་བྱོན་ཆོག་ཅེས་ལན་བྱིན་གསུངས་པ་ན། མདུན་
- 2 -

འདུག་གཉིས་ངོ་མཚར་ནས་འདི་ནི་མི་རང་ག་བ་ཞིག་གཏན་ནས་མིན། རིན་པོ་ཆེའི་མདུན་
དུ་མི་ཞིག་དེ་འདྲའི་ལས་སླ་མོར་ཆུད་དཀའ་ཨང་ཟེར། ཕྱི་ཉིན་རྡོ་གྲུབ་ཆེན་ཚང་མཇལ་ཐུབ་
པ་མ་ཟད་ཁོང་རིན་པོ་ཆེ་ནས་ཟླ་ངོ་འགར་ཀློང་ཆེན་སྙིང་ཐིག་གི་ཆོས་སྐོར་གྱི་དབང་ལུང་ཁྲིད་
གསུམ་བུམ་པ་གང་བྱོའི་ཚུལ་དུ་བསྩལ་ཁར དམ་པ་འདི་རིག་འཛིན་འཇིགས་མེད་གླིང་
བའི་ཡང་སྤྲུལ་དུ་ངོས་འཛིན་མཛད་ཅིང་སྙིང་ཐིག་བསྟན་པའི་བདག་པོར་མངའ་གསོལ དེ་
ནས་རྡོ་གྲུབ་རིན་པོ་ཆེ་དང་གྱེས་ནས་སྒོར་བུད་པ་ན་གནས་དེའི་དད་འདུས་སྐྱ་སེར་ཚོགས་
ཀྱིས་བསྙེན་བཀུར་ཆེས་ཆེར་ཕུལ་བ་དང་དབུ་རུ་དངུལ་གྱི་བཏགས་གྲོལ་ཞིག་བཅིངས་
ཡོད་པ་གཞི་བྱས་ནས་ཨ་མདོའི་བླ་མ་དངུལ་མགོ་མ་ཞེས་ཀྱང་གྲགས་པ་བྱུང་།
སླར་ཕྱོགས་འདིར་གསེར་ཞལ་བསྒྱུར་ནས་ནག་སྒར་ཞིག་བཞེངས་ལ། སློབ་ཚོགས་
མཚམས་པ་ཕོ་མོ་ཇེ་རྒྱས་ཇེ་མང་དུ་སོང་བ་དང་བསྟུན། འདུ་ཁང་སྐྱ་ལེབ་མ་ཞེས་པ་ཞིག་
བཞེངས་ནས་ཐེག་མཆོག་འོད་གསལ་རྡོ་རྗེ་ཆོས་འཁོར་གླིང་ཞེས་བཏགས་པ་ནི ད་ལྟའི་
གཏེར་སྟོན་ཆོས་སྒར་འདིའི་རྨང་གཞི་ཐོག་མ་ཉིད་དེ། སྒྲུབ་རྒྱུད་བསྟན་པའི་གཞི་འདི་
བཙུགས་པ་ནས རྗེ་འདི་བས་སྐལ་ལྡན་གདུལ་བྱའི་ཚོགས་མང་འདུས་པ་ལ་རིན་ཆེན་
གཏེར་མཛོད་དང་སྙིང་ཐིག་གོང་འོག་སོགས་ཀྱི་དབང་ལུང་དང་། སྒྱུ་འཕྲུལ་གསང་བ་སྙིང་
བོའི་ལྗགས་ཁྲིད ཡོན་ཏན་མཛོད། སྤྱོད་འཇུག ཀུན་བཟང་བླ་མའི་ཞལ་ལུང་རྩ་
རླུང་ཞག་བརྒྱ། རྫོགས་ཆེན་ཞག་བརྒྱ། མདོར་ན་རྫོགས་པ་ཆེན་པོའི་ལྟ་སྒོམ་སྤྱོད་གསུམ་
མན་ངག་ངོ་སྤྲོད་སོགས་ཟབ་གསང་ཆོས་ཀྱི་དགའ་སྟོན་ཅི་དགར་འགྱེད་དེ། ཕྱོགས་འདུས་
སློབ་བུ་བགྲང་ལས་འདས་པ་སྨིན་གྲོལ་གྱི་ལམ་ལ་བཀོད། དེ་ཡང་ཁོང་ལ་བསྟན་པའི་རྒྱུད་
འཛིན་དང་གདུལ་བྱ་ལྷག་མ་སྐྱོང་ནུས་པའི་གསུང་སྐྱེས་བུ་སློབ་མང་དུ་བྱུང་བ་ལས་རེ་འགའ་
བགྲང་ན། འབྲུག་གྲུབ་ཆེན་པདྨ་མཐུ་སྟོབས་རྡོ་རྗེ་དང་གཏེར་རྒན་བཞི་བ་དབང་ཆེན་
དགྱེས་པའི་རྡོ་རྗེ། འཇིགས་མེད་ཡེ་ཤེས་སྙིང་བོ། ནགས་རྒྱ་འཇིགས་མེད་ལུང་རྟོགས་རྒྱ་
མཚོ། དམེ་ཤུལ་གྲུབ་པ་བསྟན་པ་རབ་རྒྱས། ཨ་འཕར་སྤྲུལ་སྐུ་པདྨ་ཚེ་དབང་། རྫོང་
སྔོན་བློ་གྲོས་ཆོས་ཀྱི་གོ་ཆ། གཏེར་སྟོན་དགེ་འདུན་ཡར་འཕེལ། ཉེ་གནས་ཨ་མགྲིན་
ཐབས་མཁས། སྐྱ་རྒྱའི་མཁན་པོ་དཔལ་རྒྱལ། ཁོ་ནག་མཚམས་པ་མཐུ་སྟོབས་སོགས་
སོ།
ཁོང་ནས་གཏེར ་གཉིས་པའི་ཡང་སྤྲུལ་འཇིགས་མེད་ཡེ་ཤེས་རྡོ་རྗེ་བརྩེ་བ་ཆེན་པོས་
རྗེས་སུ་བཟུང་ལ། རྡོ་གྲུབ་རྣམ་གཉིས་དང་རྨེ་བ་དགོན་པའི་མདོ་རིན་པོ་ཆེ་སོགས་དགོན་པ་
འདིར་གདན་དྲངས་ནས་བཀའ་ཆོས་མང་དུ་ཞུས་ཁར། མདོ་རིན་པོ་ཆེ་ལ་གཏེར་སྟོན་བཞི་
-3-

བ་འཇིགས་མེད་འོད་གསལ་རྡོ་རྗེ་འཁྲུལ་མེད་ངོས་འཛིན་གནང་དུ་བཅུག་པ་སོགས་ཀྱི་མཛད་
པ་བསྐྱངས་ཤིང་ལྷག་པར་དུ་དུས་དེ་ག་གནས་དེ་གའི་སྔ་འགྱུར་བསྟན་པའི་བགྱི་བ་
མཐའ་དག་སྐྱ་ཟད་སྔོ་སྡུག་གི་གནས་སུ་ལྷུང་བ་ཉམས་པ་སོར་ཆུད་དང་མ་ཉམས་གོང་སྤེལ་
གནང་བའི་བསྟན་འགྲོའི་ཁུར་ཆེན་ཕྲག་ཏུ་བཞེས་པའི་མཛད་པ་ནི་རྨད་དུ་བྱུང་ངོ་། ། དེ་
ལྟར་དགུང་ལོ་དྲུག་ཅུ་བ་སྟེ་རབ་བྱུང་བཅུ་དྲུག་པའི་ལྕགས་འབྲུག( ༡༩༤༡) ལོར་དགོངས་པ་
ཆོས་ཀྱི་དབྱིངས་སུ་བསྡུས། །
དམ་པ་འདི་བའི་ལྗགས་རྩོམ་གསུང་ཆོས་སྐོར་ཞིག་རིག་གསར་དུས་འཁྲུག་སྐབས་སུ་
བོར་བརླག་བྱུང་བ་ཤིན་ཏུ་ཕངས་པའི་གནས་ཡིན་ནའང་ཁོང་གི་སྤྱོད་འཇུག་འགྲེལ་བ་
དང་དྲིས་ལན་མེ་ཏོག་ཕྲེང་མཛེས ཞལ་གདམས་ཆོས་བཞི་རིན་ཆེན་ཕྲེང་བ་སོགས་གཙོ་ཆེ་
གྲགས་ཆེའི་སྐོར་དེ་ད་རུང་ཐར་ཐོར་དུ་བཞུགས་འདུག་པ་མཐོང་བས ངེད་སྔགས་མང་
ཞིབ་འཇུག་ཁང་གིས་གནའ་དཔེ་མྱུར་སྐྱོབ་ཀྱི་ལྷག་བསམ་དཀར་པོས་ད་ལྟ་བཞུགས་སོ་ཅོག་
དེབ་འདིར་བསྡུ་གང་ཐུབ་ཀྱིས་པར་སྐྲུན་བྱས་པ་ཡིན། ད་རེབ་གནས་ལྔ་རིག་པའི་ཁྱུ་མཆོག་
རྩེ་གཞུང་ལྷ་སྨྱོན་རོལ་བ་རྩལ་གྱིས་ཆེད་དུ་དེབ་འདིར་ཞུ་དག་གང་ལེགས་ག དང་གཏེར་
སྟོན་བླ་མའི་ཡང་སྤྲུལ་དཔལ་ཁྲག་འཐུང་ལས་ཀྱི་རྡོ་རྗེ་ཡིས་མ་ཡིག་གཡར་གནང་སོགས་ཀྱི་
མཛད་པ་བསྐྱངས་པར་ཐུགས་རྗེ་ཆེ་ཞུ་བ་ཡིན་ལ དེ་བས་ཀྱང་གཏོང་ཕོད་ཀྱི་ཕྱག་ཟུང་
ཡངས་པོར་བརྐྱངས་ནས་དེབ་འདིའི་པར་སྐྲུན་ལ་མཐུན་རྐྱེན་སྦྱོར་མཁན་ཏེ་ཨི་ཊ་ལིའི་ལྷ་ལྕམ་
ཕའོ་ལཱ་མོན་རྫེའུ་ལ་རྗེས་སུ་ཡི་རང་དང་ལྷག་བསམ་རྣམ་པར་དག་པས་ཐུགས་རྗེ་ཆེ་ཆེ་ཞུ་བ་
ཡིན། །
སྔགས་མང་ཞིབ་འཇུག་ཁང་གིས།
༢༠༠༡ལོའི་ཟླ༩བར་སྦྱར།
4-

དཀར་ཆག
བྱང་ཆུབ་སེམས་དཔའི་སྤྱོད་པ་ལ་འཇུག་པའི་གཞུང་ལེགས་པར་བཤད་པ་བྱང་ཆུབ་གཞུང་
ལམ་གསལ་བྱེད་ཉི་ཟླའི་སྣང་བ། .......
ལེའུ་དང་པོ བྱང་ཆུབ་སེམས་ཀྱི་ཕན་ཡོན་བཤད་པ (12)
ལེའུ་གཉིས་པ། སྡིག་པ་བཤག་པ (31)
ལེའུ་གསུམ་པ། བྱང་ཆུབ་ཀྱི་སེམས་ཡོངས་སུ་བཟུང་བ (55)
ལེའུ་བཞི་བ བག་ཡོད་བསྟན་པ། (65)
ལེའུ་ལྔ་བ། ཤེས་བཞིན་བསྲུང་བ། (82)
ལེའུ་དྲུག་པ། བཟོད་པ་བསྟན་པ། (118)
ལེའུ་བདུན་པ། བརྩོན་འགྲུས་བསྟན་པ (169)
ལེའུ་བརྒྱད་པ། བསམ་གཏན་བསྟན་པ། (202)
ལེའུ་དགུ་བ། ཤེས་རབ་ཀྱི་ཕ་རོལ་ཏུ་ཕྱིན་པ་བསྟན་པ། (269)
ལེའུ་བཅུ་བ། ཡོངས་སུ་བསྔོ་བ (331)
མཇུག་གི་དོན (343)
རྗེ་པདྨ་མཐུ་སྟོབས་རྡོ་རྗེ་ནས་མཛད་པའི་པར་བྱང་སྨོན་ཚིག (345)
དྲིས་ལན་མེ་ཏོག་ཕྲེང་མཛེས (348)
བླ་མ་སྒྲུབ་པའི་རིམ་པ་བྱིན་རླབས་འོད་ཟེར་འབུམ་གྱི་སྣང་བ། (360)
བྱང་ཆུབ་སེམས་བསྐྱེད་པའི་ཆོ་ག་ཐེག་ཆེན་ལམ་གྱི་འཇུག་ངོགས། (371)
དཀོན་མཆོག་གསུམ་ལ་སྐྱབས་སུ་འགྲོ་བའི་ཚུལ་ཐར་ལམ་སྒོ་འབྱེད། (377)
བླ་མའི་རྣལ་འབྱོར་བྱིན་རླབས་གཏེར་མཛོད (379)
སྐྱབས་རྗེ་དམ་པ་དུ་མའི་ཞལ་ལུང་ཞིམ་མངར་བདུད་རྩིའི་ཟེགས་མ། (383)
- 1

ལྟ་སྒོམ་སྤྱོད་གསུམ ང་སྦྱར་བའི་གསོལ་འདེབས། ་་་་་---- .... (388)
ཞལ་གདམས་ཆོས་བཞི་རིན་ཆེན་ཕྲེང་བ (389)
དགེ་མ་དཔལ་སྒྲོན་ལ་གདམས་པ། (392)
སེམས་བསྐྱེད་ཟིན་བྲིས (394)
ཡུལ་ལྷ་ཆེན་པོ་འཕྲིན་ལས་ཐོགས་མེད་རྩལ་གྱི་གསོལ་མཆོད་འདོད་དོན་འཕྲིན་ལས་མྱུར་
འགྲུབ (396)
2

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
༄༅། །བྱང་ཆུབ་སེམས་དཔའི་སྤྱོད་པ་ལ་འཇུག་པའི་གཞུང་
ལེགས་པར་བཤད་པ་བྱང་ཆུབ་གཞུང་ལམ་གསལ་བྱེད་
ཉི་ཟླའི་སྣང་བ་ཞེས་བྱ་བ་བཞུགས་སོ།
༄༅། །ན་མོ་གུ་རུ་བྷྱ གང་སྔོན་ཕུན་ཚོགས་དགེ་ལེགས་བྱེ་བའི་གཞིར་གྱུར་བྱང་ཆུབ་
མཆོག་ཏུ་ཐུགས་བསྐྱེད་མཁའ་ཁྱབ་ཡིད་ཅན་ཐུགས་རྗེས་རྗེས་བཟུང་ནས། ། བར་དུ་གྲངས་
མེད་བསྐལ་པར་བྱ་དཀའི་གནས་ལ་སྤྲོ་བཞིན་འཇུག་པའི་ཚོགས་གཉིས་མཐར་ཕྱིན་ཐོས་པ་རྒྱ་
མཚོའི་མཛོད་བསགས་ཏེ། ། ཐ་མར་སྒྲིབ་གཉིས་འཆིང་བ་ལས་གྲོལ་མངོན་པར་བྱང་ཆུབ་
རིགས་ཅན་གདུལ་བྱའི་འགྲོ་རྣམས་ཆོས་འཁོར་གསུམ་གྱིས་སྨིན་མཛད་པའི། ། རྣམ་འདྲེན་
སྟོང་ལས་པད་དཀར་ལྟར་བསྔགས་རྒྱལ་བ་ཤཱཀྱའི་ཏོག་དེར་དད་བརྒྱས་འདུད་དོ་བྱིན་རླབས་
སྣང་བས་བདག་རྒྱུད་སྐྱོངས ། དམར་སེར་མཚན་དཔེའི་གཟི་བརྗིད་འོད་ནི་ཉི་མ་བྱེ་བས་
མཚོན་ཏུ་མེད། མི་ཤེས་རྨོངས་མུན་དྲྭ་བ་གཅོད་མཛད་ཤེས་རབ་ཪང་བཞིན་རལ་གྲི་་་
འཕྱར ། སྟོང་ཕྲག་བརྒྱད་ཅུའི་གླེགས་བམ་ཀྱིས་མཚན་ཡིད་ལ་ཡེ་ཤེས་མཆོག་སྦྱིན་པའི
འཇམ་མགོན་སྨྲ་བའི་ཉི་མ་ཁྱོད་ཀྱིས་བདག་བློའི་པད་ཚལ་རྒྱས་ཕྱིར་སྐྱོངས ། སྔོན་གོམས་
བསོད་ནམས་མཐུ་ཡིས་བླ་མ་འཇམ་དཔལ་དབྱངས་དང་འདུ་འབྲལ་མེད། རྒྱལ་སྲིད་་
འབྱོར་པ་རབ་སྤངས་དབེན་པར་ཏིང་འཛིན་མཐུ་ཡིས་གྲུབ་པ་བརྙེས། ། ཆོས་སྲིད་གཙུག་
ངོ་མཚར་ལག་གཉིས་ལས་རྣམ་རྒྱལ་རབ་བྱུང་བདེན་གཟིགས་རྫུ་འཕྲུལ་བསྟན། ། བདུན་
ལྡན་གཏམ་གྱི་འབྱུང་གནས་ཞི་བའི་ལྷ་ལ་གུས་པས་འདུད། ། གང་དེའི་དགོངས་འགྲེལ་བྱེད་
པོ་མཆོག། རྒྱ་བོད་གཉིས་ཆར་བྱོན་པ་དང་། ། སྔ་ཕྱིའི་སྐད་གཉིས་སྨྲ་རྣམས་ལ།
བཀའ་དྲིན་དྲན་པས་ཕྱག་བགྱིའོ། ། སླར་ཡང་རྒྱལ་སྲས་ཤཱནྟ་དེ་བ་ཉིད། བསམ་བཞིན་
དགེ་བའི་བཤེས་ཀྱི་ཚུལ་བཟུང་ནས བྱང་ཆུབ་སྤྱོད་པའི་ལམ་བཟང་སྤེལ་མཛད་པའི
འཇིགས་མེད་ཆོས་ཀྱི་དབང་བོར་སྙིང་ནས་དད། ། མགོན་དེས་དངོས་སམ་བརྒྱུད་ནས་རྗེས་
1

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བཟུང་ཞིང་། ། བྱང་ཆུབ་སེམས་དང་རྒྱལ་སྲས་སྤྱོད་པའི་གཞུང༌། ཕྱོགས་བརྒྱར་སྤེལ་
མཛད་དགེ་བའི་བཤེས་རྣམས་ལ ། རྣམ་གསུམ་དད་པའི་ཕྱག་གིས་ལན་བརྒྱར་འདུད།
བདག་ནི་སྐྱེས་སྦྱངས་ན་ཚོད་ཆེས་ཕྲ་ཡང་། མཁས་པའི་དབང་བོ་ཤྲཱི་ནིར་མ་ཀའི།
ཞལ་རྒྱུན་ཟེགས་མ་ཆ་ཤས་གཞིར་བཟུང་ནས། རྣམ་དག་གཞུང་ལ་བརྟེན་ནས་བརྗོད་པར་
བྱ། །
དེ་ལ་དུས་གསུམ་གྱི་རྒྱལ་བ་ཐམས་ཅད་ཀྱིས་གཤེགས་ཤིང་རྗེས་སུ་གཤེགས་པའི་བགྲོད་པ་
གཅིག་པའི་ལམ་པོ་ཆེ་ཕན་བདེ་མ་ལུས་པ་སྒྲུབ་པའི་རྒྱུ་གཅིག་པུར་གྱུར་བ སྲིད་ཞིའི་ལེགས་
ཚོགས་ཐམས་ཅད་ཀྱི་འབྱུང་གནས རིན་ཆེན་བྱང་ཆུབ་ཀྱི་སེམས་གཙོ་བོར་སྟོན་པ རྒྱལ་
སྲས་བྱང་ཆུབ་སེམས་དཔའི་སྤྱོད་པ་ལ་འཇུག་པའི་གཞུང་བཟང་ཡིད་བཞིན་གྱི་ནོར་བུ་རིན་པོ་ཆེ་
འདི་ཉིད་འཆད་པར་བྱེད་པ་ལ བཤད་བྱའི་ཡན་ལག་བཤད་པ་དང༌བཤད་བྱ་དངོས་
བཤད་པ་སྟེ་གཉིས་སུ་ཡོད་པ་ལས། ། དང་པོ་ལའང་སློབ་དཔོན་གྱིས་ཇི་ལྟར་འཆད་ཚུལ
སློབ་མས་ཇི་ལྟར་ཉན་ཚུལ། དཔོན་སློབ་གཉིས་ཀས་འཆད་ཉན་ཇི་ལྟར་བགྱིད་ཚུལ་ཏེ་གསུམ་
ཏུ་ཡོད་པ་དེ་དག་གྲུབ་ནས གཉིས་པ་བཤད་བྱ་དངོས་ལ བསྟན་བཅོས་ཀྱི་མཚན་དང་
མཚན་དེ་ལྡན་གྱི་གཞུང་དངོས་བཤད་པ་གཉིས་ལས།
དང་པོ་ལའང་མཚན་དངོས་བཤད་པ་དང༌། ཞར་བྱུང་འགྱུར་ཕྱག་གཉིས་ལས། དང་
པོ་ལ་མཚན་བསྒྱུར་བ་ནི རྒྱ་གར་འཕགས་པའི་ཡུལ་ན་ཡོངས་གྲགས་ཀྱི་སྐད་རིགས་ཆེན་པོ་
བཞི་ཡོད་པའི་ནང་ནས་གཙོ་བོར་གྱུར་བ་ལེགས་སྦྱར་སཾ་སྐྲྀ་ཏ་ལྷའི་སྐད་དུ། བསྟན་བཅོས་
འདིའི་མཚན་བོ་དྷི་ས་ཏྭ་ཙརྱ་ཨ་བ་ཏཱ་ར་ཞེས་བྱ་ལ། དེ་བོད་སྐད་དུ་བསྒྱུར་ན། བོ་དྷི་ནི་བྱང་
ཆུབ། ས་ཏྭ་ནི་སེམས་དཔའ ཙརྱ་ནི་སྤྱོད་པ་ལ་ཨ་བ་ཏཱ་ར་ནི་འཇུག་པའོ དེའི་དོན་
བཤད་པ་ནི། ཐོབ་བྱ་མཐར་ཐུག་གི་འབྲས་བུ་སྤངས་རྟོགས་མཐར་ཕྱིན་པའི་བྱང་ཆུབ་ཆེན་པོ་
དེ་སྒྲུབ་པའི་ཐབས་དམ་པ་བྱ་དཀའ་བ་ལ་སློབ་པ་ལ་སེམས་དཔའ་ཞིང་སྙིང་སྟོབས་དང་ལྡན་པའི་
སྐྱེས་བུ་ཆེན་པོ་རྣམས་ཀྱི་སྤྱོད་པ་ཕྱིན་དྲུག་གིས་བསྡུས་པའི་ལམ་ཉམས་སུ་ལེན་པ་ལ་འཇུག་པའི་
ཚུལ་ཞེས་པའོ། མཚན་འདོགས་ཚུལ་ལ་དཔེ་དང་རྗོད་བྱེད་ཀྱི་གཞུང་ཚད་དང་ཞུ་བ་པོ་དང་
གནས་ལས་བཏགས་པ་སོགས་མང་ཡང་འདིར་བརྗོད་བྱའི་ངོས་ནས་བཏགས་པ་སྟེ་བྱང་སེམས་
ཀྱི་སྤྱོད་པ་ཕྱིན་དྲུག་ལ་འཇུག་ཚུལ་ནི་འདིའི་བརྗོད་བྱ་ཡིན་པས། རྗོད་བྱེད་ཀྱི་གཞུང་ལའང
ལྟར་བརྗོད་དོ། ། མཚན་གྱི་དགོས་པ་ལ་སྤྱིར་མིང་དུ་བཏགས་པ་ཐམས་ཅད་དགོས་པ་ནི
གདགས་གཞིའི་ཆོས་གང་ཡིན་པ་དེའི་དོན་བདེ་བླག་ཏུ་གོ་བའི་ཆེད་དེ། ལང་གཤེགས་ལས
མིང་དུ་བཏགས་པར་མ་མཛད་ན། ། འཇིག་རྟེན་ཐམས་ཅད་རྨོངས་པར་འགྱུར དེ་
2 -

སྤྱོད་འཇུག་འགྲེལ་བ་ང་ལམ་གསལ་བྱེད་ཉི་ཟླའི་སྣང་བ
བས་རྨོངས་པ་བསལ་བའི་ཕྱིར ། མགོན་པོས་མིང་དུ་གདགས་པར་མཛད། ། ཅེས་པ་
ལྟར་ཡིན་ལ། འདིར་བརྗོད་བྱ་དང་བསྟུན་ནས་བཏགས་པའི་དགོས་པ་ནི། མིང་ཙམ་ལ་
བརྟེན་ནས་བསྟན་བཅོས་ཀྱི་དོན་རགས་པ་ཙམ་གོ་བའམ་དབང་བོའི་ཁྱད་པར་གྱིས་བརྗོད་དོན་
ཅི་རིགས་རྟོགས་ནུས་པ་དང་། རྒྱ་སྐད་དུ་སྨོས་པས་ཆོས་ཁུངས་བཙུན་པར་ཤེས་ཤིང་ལེགས་
སྦྱར་ལ་བག་ཆགས་འཇོག་པ་དང་བོད་སྐད་དུ་སྨོས་པས་ནི་ལོ་ཙཱ་པའི་དྲིན་དྲན་པ་དང་།
ཀླད་དུ་སྨོས་པས་གཞུང་གང་ཡིན་ངོས་འཛིན་སླ་བ་སོགས་ཀྱི་དགོས་པ་ཡོད་དོ། ། གཉིས་པ་
ཞར་བྱུང་འགྱུར་ཕྱག་ནི་གང་ལ་ཕྱག་འཚལ་བའི་ཡུལ་བླ་ན་མེད་པ་སངས་རྒྱས་ཏེ་མི་གཉིད་འཐུག་
པོ་སངས་པ་བཞིན་སྒྲིབ་གཉིས་བག་ཆགས་དང་བཅས་པའི་མུན་སྟུག་མཐའ་དག་སངས་ཤིང་
པདྨ་ཁ་ཕྱེ་ཞིང་རྒྱས་པ་ལྟར་ཤེས་བྱ་ཇི་ལྟ་བ་དང་ཇི་སྙེད་པའི་དོན་མཐའ་དག་མངོན་སུམ་དུ་
མཁྱེན་པ་ལ་ཆགས་ཐོགས་དང་བྲལ་བའི་བློ་གྲོས་ཀྱི་སྣང་བ་རབ་ཏུ་རྒྱས་པས་ན་དེ་སྐད་ཅེས་
བརྗོད་དེ། ། སྐྱབས་འགྲོ་བདུན་ཅུ་བར ཤེས་བྱ་ལ་ནི་བློ་རྣམས་རྒྱས ། རྨོངས་པའི་
མུན་པ་བཅོམ་པས་ན སངས་རྒྱས་པདྨ་ལྟར་རྣམ་རྒྱས། ཞེས་སོ། ། དེ་ཡང་བུད་
དྷུའི་སྒྲ་གཉིད་སད་པ་དང་པད་འདབ་རྒྱས་པ་གཉིས་ལ་འཇུག་པ་སྒྲ་སྦྱོར་བམ་གཉིས་ལས་
བཤད་དོ། ། དེ་ལྟ་བུའི་སྤངས་རྟོགས་ཀྱི་ཡོན་ཏན་ཡོངས་སུ་རྫོགས་པའི་སངས་རྒྱས་དང་བྱང་
ཆུབ་ཆེན་པོ་ཐོབ་པའི་ཕྱིར་རྒྱལ་སྲས་ཀྱི་སྤྱོད་པ་རླབས་པོ་ཆེ་ལ་སློབ་པ་ལ་སྙིང་སྟོབས་དང་ལྡན་
པའི་སེམས་དཔའ་ཆེན་པོ་རྣམས་ལ་སྒོ་གསུམ་གུས་པ་ཆེན་པོས་ཕྱག་འཚལ་ལོ་ཞེས་ལོ་ཙཱ་བས་
འགྱུར་ཕྱག་མཛད་པའོ དེ་ཡང་དམ་པ་རྣམས་བྱ་བ་གང་ལ་འཇུག་ཀྱང་དོན་དེ་བདེ་བླག་
ཏུ་འགྲུབ་པའི་ཕྱིར་ཡུལ་མཆོག་ལ་འདུད་པ་སྔོན་དུ་གཏོང་པ་ལྟར་འདིར་ཡང་བསྟན་བཅོས་
བསྒྱུར་པའི་བར་ཆད་ཞི་ཞིང་འགྱུར་མཐར་ཕྱིན་པ་སོགས་དགོས་པ་ཁྱད་པར་ཅན་གྱི་ཕྱིར་འགྱུར་
ཕྱག་མཛད་པ་ཡིན་ལ། སངས་རྒྱས་བྱང་སེམས་ལ་ཕྱག་མཛད་པ་ཡང་འདི་ཉིད་ཐེག་པ་ཆེན་
པོའི་སྡེ་སྣོད་མཐའ་དག་གི་དགོངས་འགྲེལ་ཡིན་ཡང་གཙོ་བོར་ཐེག་ཆེན་མདོ་སྡེའི་དགོངས་
འགྲེལ་དུ་ཤེས་པར་བྱ་བའི་ཕྱིར་རོ། དེ་ནི་སྡེ་སྣོད་ངོས་འཛིན་གྱི་ཕྱག་གམ། ཆོས་རྒྱལ་
བཀས་བཅད་ཀྱི་ཕྱག་སྟེ། སྔོན་ཆོས་རྒྱལ་རྣམས་ཀྱི་བཀའ་བཞིན་དུ་ལོ་ཙཱ་པ་དག་གིས་འདུལ་
བའི་སྡེ་སྣོད་དུ་གཏོགས་པ་ཡིན་ན་ཐམས་ཅད་མཁྱེན་པ་ལ་ཞེས་དང་། མདོ་སྡེར་གཏོགས་པ་ལ་
སངས་རྒྱས་བྱང་སེམས་ལ་དང་། མངོན་པའི་ཕྱོགས་ལ་འཇམ་དཔལ་གཞོན་ནུར་གྱུར་བ་ལ་
ཕྱག་མཛད་པ་ཡིན་པར་བཤད་པ་ལྟར་རོ།
གཉིས་མཚན་དེ་ལྡན་གྱི་བསྟན་བཅོས་དངོས་བཤད་པ་ལ་གསུམ། བསྟན་བཅོས་རྩོམ་པ་
ལ་འཇུག་པའི་རྒྱུ། བརྩམ་བྱ་བསྟན་བཅོས་ལུས་ཀྱི་རང་བཞིན། མཇུག་ཡོངས་སུ་རྫོགས་པའི་
3-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
བྱ་བའོ དང་པོ་ལ་བཞི་ལས དང་པོ་མཆོད་པར་བརྗོད་པ་ནི། བདེ་གཤེགས་ཆོས་ཀྱི་
སོགས་ཏེ དེ་ལའང་དགོས་དོན བསྡུས་དོན། ཚིག་གི་དོན་གསུམ་ལས དང་པོ་རང་
དོན་གྱི་དགོས་པ་ནི། སྐྱེས་བུ་དམ་པ་དག་བྱ་བ་ཁྱད་པར་ཅན་ལ་འཇུག་པ་ན་ཐོག་མར་རང་
གང་མོས་ཀྱི་ལྷ་ལ་ཕྱག་བྱས་ནས་འཇུག་པ་བཞིན་ཏུ། སློབ་དཔོན་ཉིད་ཀྱིས་ཀྱང་གཞུང་རྩོམ་
པའི་དང་པོར་ཡུལ་ཁྱད་པར་ཅན་མཆོག་གསུམ་གྱི་ཡོན་ཏན་བརྗོད་པའི་སྒོ་ནས་སྐྱབས་སུ་འགྲོ་བ་
སྔོན་དུ་བཏང་ནས་བསྟན་བཅོས་རྩོམ་པ་ལ་ཞུགས་པ་ཡིན་ལ་དེས་ནི་རང་ཉིད་ཀྱི་སྤྱོད་པ་སྐྱེས་བུ་
དམ་པ་རྣམས་ཀྱི་སྤྱོད་པ་དང་མཐུན་པར་སྟོན་པར་མ་ཟད་ཉན་པ་པོ་དག་གིས་ཀྱང་གང་ཟག་
དམ་པར་ཤེས་ཤིང་དེས་བྱ་བ་ནི་དོན་ཡོད་པའོ་སྙམ་དུ་དེས་བརྩམས་པའི་གཞུང་ལ་གུས་པ་སྐྱེ་བ་
དང་དེ་ལྟར་ཡུལ་དམ་པ་ལ་ཕྱག་འཚལ་བས་སྔར་བྱས་ཀྱི་སྡིག་པ་འཛད་ཅིང་བསོད་ནམས་རྒྱ་
ཆེན་པོ་འབྱུང་ལ་དེའི་སྟོབས་ཀྱིས་བསྟན་བཅོས་རྩོམ་པའི་བར་ཆད་ཞི་ནས་རྩོམ་པ་མཐར་ཕྱིན་པ་
སོགས་འདོད་པའི་དོན་མཐའ་དག་འགྲུབ་པ་དང་དེར་མ་ཟད་འཕྲལ་ཡུན་མངོན་མཐོ་ངེས་
ལེགས་ཞི་བ་དམ་པའི་གོ་འཕང་ཐོབ་པའི་དགོས་པ་ཁྱད་པར་ཅན་འབྱུང་སྟེ། སངས་རྒྱས་ཀྱི་
ཡོན་ཏན་བསྔགས་པའི་མདོར། གང་དག་སྟོན་པ་བདེ་གཤེགས་ལ ། མཆོད་པ་ཆུང་དུ་
བྱེད་པ་དང་ལྷ་མིའི་བདེ་བ་ཀུན་བགྲོད་ནས འཆི་མེད་དམ་པ་ཐོབ་པར་འགྱུར
ཞེས་སོ། ། གཞན་དོན་དགོས་པ་ནི། གདུལ་བྱ་གཞན་དག་ཀྱང་མཆོག་གསུམ་གྱི་ཡོན་ཏན་
ལ་བསྔགས་པ་མཐོང་ཞིང་ཐོས་པས་དད་པ་སྐྱེ་ལ། དེ་ལས་མཆོག་གསུམ་ལ་གུས་པ་དང་། གོ་
འཕང་དམ་པ་ཐོབ་བྱེད་ཀྱི་རྒྱུ་གསུང་རབ་སྤྱི་དང་གཞུང་འདི་ཉིད་ལ་གུས་པ་སྐྱེས་ནས་ཐོས་བསམ་
སྒོམ་གསུམ་ལ་གཞོལ་པའི་མཐར་བྱང་ཆུབ་ཆེན་པོ་ཐོབ་པའི་རྒྱུར་འགྱུར་བའོ གཉིས་པ་ནི
ཚིག་རྐང་གཉིས་པོ་འདིས་སྐྱབས་འོས་དཀོན་མཆོག་གསུམ་ལ་ཕྱག་འཚལ་བ་དང་། ཕྱག་འོས་
གཞན་ལ་ཕྱག་འཚལ་བའི་ཚུལ་སྟོན་ཏོ། གསུམ་པ་ནི། ཡུལ་གང་ལ་ཕྱག་འཚལ་ན། བདེ་
གཤེགས་ནི་སུ་ག་ཏ་སྟེ་སུ་ནི་བདེ་བའམ་ལེགས་པའི་དོན་ཡིན་ལ་དེ་ཡང་འདིར་མཛེས་པ་དང་
སླར་མི་ལྡོག་པ་དང་མ་ལུས་པའི་དོན་གསུམ་ལ་འཇུག་པའི་དབང་དུ་བྱ་ལ ག་ཏ་ནི་གཤེགས་
པའི་དོན་ནོ ། དེ་ཡང་སྤངས་རྟོགས་གཉིས་ལ་བཤད་དུ་ཡོད་པས། སྤངས་པ་ཕུན་སུམ་
ཚོགས་པའི་ཡོན་ཏན་དང་སྦྱར་ན་གཤེགས་པ་ནི་སོང་བའི་དོན་ཏེ་འཁོར་བའི་སྡུག་བསྔལ་གྱི་རྒྱུ་
སྤངས་ནས་དེའི་ཕ་རོལ་ཏུ་སོང་བའོ ། དེ་ལ་མཛེས་པ་སོགས་གསུམ་དང་སྦྱར་ཏེ་རིམ་པར་
བཤད་ན། །ཚད་མས་གནོད་པའི་མི་མཛེས་པ་སྲིད་པའི་རྩ་བ་བདག་འཛིན་དང་དེས་བསྐྱེད་
པའི་སྡུག་བསྔལ་དེ་དག་སྤངས་ནས་རིགས་ཤིང་འཐད་པའི་མཛེས་པ་བདག་མེད་པའི་དོན་
མཐོང་བའི་ཕྱིར་ལེགས་པའམ་མཛེས་པར་གཤེགས་པ་སྟེ་གཞོན་ནུ་མ་གཟུགས་ལེགས་ཤིང་མཛེས་
-4

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
པ་བཞིན་འདིས་སྲིད་རྩེའི་བར་ལ་ཆགས་བྲལ་བྱས་པའི་ཕྱི་རོལ་པའི་སྟོན་པ་དག་ལས་ཁྱད་པར་
འཕགས་པ་བསྟན་ཏེ། དེ་དག་གིས་མི་མཛེས་པ་སྲིད་པའི་སྡུག་བསྔལ་གྱི་རྒྱུ་བདག་ཏུ་ལྟ་བའི་
མངོན་ཞེན་ཅུང་ཟད་ཀྱང་མ་སྤངས་ཤིང་འབྲས་བུ་སྡུག་བསྔལ་ཡང་མ་སྤངས་པས་སོ།
བདག་འཛིན་དང་དེས་བསྐྱེད་པའི་ཉོན་མོངས་པའི་ས་བོན་གཉེན་པོའི་སྟོབས་ཀྱིས་རྩད་ནས་
ཕྱུང་སྟེ་སྤངས་པའི་ཕྱིར་འཁོར་བའི་གནས་སུ་སླར་མི་ལྡོག་པར་གཤེགས་ཏེ་རིམས་ནད་ལེགས་
པར་བྱང་བ་བཞིན འདིས་སློབ་པ་འཕགས་པ་རྒྱུན་ཞུགས་སོགས་ལས་ཁྱད་པར་དུ་འཕགས་
པ་བསྟན་ཏེ་དེ་དག་གིས་རྒྱུ་བདག་ལྟའི་ས་བོན་མ་ཟད་པ་དེས་བསྐྱེད་པའི་ཉོན་མོངས་པ་དང་
དེས་ཀུན་ནས་བསླངས་པའི་ལས་ཀྱི་དབང་གིས་འཁོར་བའི་གནས་སུ་སྐྱེ་བ་ལེན་པའི་སྒོ་ནས་སླར་
ལྡོག་པ་ཡོད་པས་སོ། ། ཐབས་ཤེས་ཟུང་འབྲེལ་གྱི་ལམ་ལ་ཡུན་རིང་བོ་གོམས་པར་བྱས་པའི་
སྟོབས་ཀྱིས་སྒོ་གསུམ་གྱི་གནས་ངན་ལེན་དང་ཉོན་མོངས་པ་ཅན་མ་ཡིན་པས་མ་རིག་པ་བག་
ཆགས་དང་བཅས་པ་ཅུང་ཟད་ཀྱང་མ་ལུས་པར་ཟད་པར་སྤངས་ནས་མཐར་ཐུག་གི་གནས་སུ་
བགྲོད་པའི་ཕྱིར་མ་ལུས་པར་གཤེགས་ཏེ་བུམ་པ་ལེགས་པར་བཀང་བ་བཞིན་ནོ། འདིས་
འཕགས་པ་མི་སློབ་པ་ཉན་རང་དགྲ་བཅོམ་པ་དག་ལས་ཁྱད་པར་དུ་འཕགས་པ་བསྟན་ཏེ་དེ་དག་
གི་ལུས་ཀྱིས་མཆོང་རྒྱུག་སོགས་སྒོ་གསུམ་གྱི་གནས་ངན་ལེན་དང་རང་གི་རྟོགས་པའི་ལམ་གཞན་
ལ་སྟོན་པ་ལ་བློ་མི་གསལ་བའི་རྨོངས་པ་ཉིད་ད་དུང་ལུས་ཤིང་ཟད་པར་མ་སྤངས་པས་མཐར་
ཐུག་གི་གནས་སུ་མ་བགྲོད་པའི་ཕྱིར རྣམ་འགྲེལ་གྱི་འགྲེལ་བར ལེགས་པར་མ་སོང་མི་
སྟེགས་རྣམས སློབ་པ་རྣམས་ནི་ཡང་ཡང་འཁོར མི་སློབ་བགྲོད་བྱ་ཀུན་བགྲོད་
མིན ། བདེ་གཤེགས་གསུམ་ལས་ཁྱད་པར་འཕགས། ། ཞེས་དོན་བསྡུས་ཏེ་བཤད་དོ
དེ་ལྟར་སྤངས་པ་ཆོས་གསུམ་གྱི་སྤངས་པ་མཐར་ཐུག་གི་འགོག་བདེན་བསྟན་ཏོ། ། རྟོགས་པ་
ཕུན་ཚོགས་ཀྱི་དབང་དུ་བྱས་ན གཤེགས་པའི་རྟོགས་པའི་དོན་ཏེ་མཁྱེན་པའི་ཡེ་ཤེས་ཡིན་ལ
དེ་ལེགས་པའི་སྒྲ་མཛེས་པ་སོགས་གསུམ་དང་སྦྱར་ནས་བཤད་ན། དེ་ཁོ་ན་ཉིད་མཁྱེན་པ་ནི།
མཛེས་པར་རྟོགས་པ་སྟེ་ཚད་མས་མི་བསླུ་བའི་བདག་མེད་པའི་དེ་ཁོ་ན་ཉིད་ཀྱི་དོན་མངོན་སུམ་
དུ་རྟོགས་པའོ ། འདིས་ཕྱི་རོལ་བ་ལས་ལྷག་པར་བསྟན་ཏེ་དེ་དག་གིས་བདག་མེད་པའི་དོན་
ལ་ཚད་མས་ངེས་པ་མ་རྙེད་པས་སོ། ། མཁྱེན་པ་བརྟན་པ་ནི། སླར་མི་ལྡོག་པར་རྟོགས་པ་
སྟེ་སྲིད་རྩེའི་ས་བོན་རྩད་ནས་འབྱིན་བྱེད་ཀྱི་ལམ་དེ་ཁོ་ན་ཉིད་ཀྱི་གནས་ལུགས་ལ་ངེས་པ་བརྟན་
པོ་ཐོབ་པའི་རྟོགས་པ་དེ་ལས་ནམ་ཡང་འགྱུར་བ་མེད་པའོ། ། འདིས་སློབ་པ་འཕགས་པ་རྒྱུན་
ཞུགས་།སོགས་ལས་༣ལྷག་པར་བསྟན་ཏེ་དེ་དག་གིས་འཇིག་ལྟ་ལྷན་སྐྱེས་ཀྱི་ས་བོན་ཟད་བར་མ་
སྤངས་པས་ཕྱིར་དེ་ལྟ་བུའི་རྟོགས་པ་མ་ཐོབ་པས་སོ། །མ་ལུས་པར་མཁྱེན་པ་ནི། མ་ལུས་པར་
— 5

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
རྟོགས་པ་སྟེ་ཐེག་པ་གསུམ་གྱི་ལམ་མ་ལུས་པ་ས་པར་གས་ནས་རིགས་ཅན་གསུམ་ལ་སྟོན་
ནུས་པས་སོ། ། འདིས་མི་སློབ་པ་ཉན་རང་དགྲ་བཅོམ་པ་ལས་ལྷག་པར་བསྟན་ཏེ་དེ་དག་
གིས་ལམ་མཐའ་དག་ཇི་ལྟ་བ་བཞིན་གསལ་བར་སྟོན་མི་ནུས་པས་སོ། ། དེ་དག་ནི་རྣམ་
འགྲེལ་ལས། སྐྱོབ་ལས་དེ་ཉིད་ངང་བརྟན་དང་། མ་ལུས་ཁྱད་པར་མཁྱེན་པར་གྲུབ།
གཤེགས་པ་རྟོགས་པའི་དོན་ཕྱིར་ཏེ ། དེ་ཕྱིར་ཕྱི་རོལ་པ་དང་སློབ། མི་སློབ་ལས་ལྷག་
དེ་ཡི་ཕྱིར ཞེས་པ་ལྟར་རོ ། དེ་ལྟར་རྟོགས་པ་ཆོས་གསུམ་ལྡན་གྱིས་རྟོགས་པ་མཐར་ཐུག་
གི་ཡེ་ཤེས་ལམ་བདེན་བསྟན་ཏོ། དེས་ན་མཛེས་པར་གཤེགས་པ་སོགས་ཀྱི་ཕྱིར་བདེ་་
གཤེགས་ཏེ་སྤངས་པའི་དབང་དུ་བྱས་པ་དང་དེ་ཁོ་ན་ཉིད་མངོན་སུམ་དུ་མཁྱེན་པ་སོགས་ཀྱི་
ཕྱིར་བདེ་གཤེགས་ཏེ་རྟོགས་པའི་དབང་དུ་བྱས་པའོ། ཡང་སྡུག་བསྔལ་མ་ལུས་པ་སྤངས་
ཤིང་ཟག་པ་མེད་པའི་བདེ་བ་ཆེན་པོ་རྟོགས་པའི་ངང་དུ་གཤེགས་པས་ན་བདེ་གཤེགས་ཞེས་ས་
བཟང་པས་བཤད་ལ། མདོར་ན་ལམ་བདེ་བ་བྱང་ཆུབ་སེམས་དཔའི་ཐེག་པ་ལ་བརྟེན་ནས་
འབྲས་བུ་བདེ་བ་རྫོགས་པའི་སངས་རྒྱས་ཀྱི་གོ་འཕང་མཐོན་པོར་གཤེགས་པས་ན་བདེ་གགཤེགས་
ཞེས་མཁས་པ་ཤུ་བྷཾ་ཤྲཱི འི་ཞལ་རྒྱུན་ལས་བྱུང་བས་མན་ངག་གི་འཆད་ཚུལ་ཏེ། བདེ་ནས་བདེ་
བར་འགྲོ་བ་ལ། ཞེས་འཆད་འགྱུར་ལྟར་རོ། ། དེ་དག་གི་སྤངས་རྟོག་རྫོགས་པར་བརྙེས་
པའི་སྟོབས་ཀྱིས་དོན་གཉིས་མཐར་ཕྱིན་པའི་ཡོན་ཏན་མངའ་བའི་སངས་རྒྱས་དཀོན་མཆོག་ལ་
བསྟོད་པ་བསྟན་ཏེ། རྒྱུད་བླ་མར། དོན་གཉིས་ལྡན་པའི་སངས་རྒྱས་ཉིད། ཅེས་སོ
སངས་རྒྱས་ཀྱི་ཐུགས་རྒྱུད་ཀྱི་དབྱིངས་རང་བཞིན་གྱིས་རྣམ་པར་དག་པ་ལ་གློ་བུར་གྱི་དྲི་མ་མཐའ་
དག་དང་བྲལ་བའི་ཆོས་ཀྱི་སྐུ་ནི་སངས་རྒྱས་དཀོན་མཆོག་ཡིན་པར་མ་ཟད་ཆོས་དཀོན་མཆོག་
ཀྱང་ཡིན་ལ་དེ་གང་ལ་མངའ་ན་བདེ་བར་གཤེགས་པ་ལའོ། ། འདིའི་ཆོས་སྐུ་ནི། དག་པ་
གཉིས་ལྡན་གྱི་ངོ་བོ་ཉིད་སྐུ་སྟེ་དེའང་སངས་རྒྱས་ཀྱི་སའི་དབྱིངས་རང་བཞིན་གྱིས་རྣམ་པར་དག་
པ་བདེན་གྲུབ་ཀྱི་མཚན་མ་ཐམས་ཅད་དང་བྲལ་བ་ནི་རང་བཞིན་རྣམ་དག་གི་ཆར་གྱུར་བའི་ངོ་
བོ་ཉིད་སྐུ་དང་དགག་བྱ་གློ་བུར་བའི་དྲི་མ་སྒྲིབ་གཉིས་ཕྲ་མོ་དང་བྲལ་བ་ནི་གློ་བུར་དྲི་བྲལ་གྱི་ཆར་
གྱུར་པའི་ངོ་བོ་ཉིད་སྐུ་ཡིན་ལ། དེའི་ཕྱི་མ་ནི་གང་ཞིག་འདོད་ཆགས་དང་བྲལ་བ་འགོག་པའི་
བདེན་པ་ཡིན་ཞིང་། དེ་ལྟ་བུའི་དག་པ་གཉིས་ལྡན་གྱི་ཆོས་ཉིད་དེའི་ཆོས་ཅན་དུ་གྱུར་བ་
སངས་རྒྱས་ཀྱི་ཐུགས་རྒྱུད་ཀྱི་བྱང་ཕྱོགས་སོ་བདུན་ནས་རྣམ་མཁྱེན་བར་གྱི་སྡེ་ཚན་ཉེར་གཅིག་གི་
ཡོན་ཏན་རྣམས་ནི་ཡེ་ཤེས་ཆོས་སྐུ་སྟེ། བསྡུ་ན་ཡེ་ཤེས་ལྔའམ་ཇི་ལྟ་ཇི་རྙེད་མཁྱེན་པའི་ཡེ་ཤེས་
གཉིས་ཏེ་དེ་ལྟ་བུའི་མཁྱེན་པའི་ཡེ་ཤེས་རྣམས་ནི་གང་གིས་འདོད་ཆགས་དང་འབྲལ་བྱེད་ལམ་གྱི་
བདེན་པའི་རིགས་སུ་གནས་པ་ཡིན་ལ། དེ་ལྟ་བུའི་འགོག་ལམ་གཉིས་ནི་ཆོས་དཀོན་མཆོག་སྟེ།
6

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
རྒྱུད་བླ་མར། གང་ཞིག་གང་གིས་ཆགས་བྲལ་བ བདེན་གཉིས་མཚན་ཉིད་ཅན་ཏེ་
ཆོས ། ཞེས་སོ ། ཆོས་ཀྱི་སྐུ་མངའ་ཞེས་པ་ནི་ཆོས་ཀྱི་སྐུ་དང་ལྡན་པའི་སྒོ་ནས་སངས་
རྒྱས་ཀྱི་ཡོན་ཏན་བརྗོད་པ་ཡིན་ལ་ལྡན་ཆོས་ཀྱི་ཆ་ནས་ཆོས་དཀོན་མཆོག་གཙོ་བོར་བསྟན་ཏེ།
དེ་ཕྱིར་སངས་རྒྱས་ལ་སྐུ་གསུམ་མངའ་ཡང་འདིར་ཆོས་དཀོན་མཆོག་ངོས་བཟུང་བའི་ཕྱིར་ཏེ་
གཙོ་བོར་སྨོས་པ་དེའི་ཤུགས་ཀྱིས་གཟུགས་སྐུ་གཉིས་ཀྱང་མངའ་བར་བསྟན་ལ། འདིས་བྱང་
འཕགས་སོགས་ཀྱི་རྒྱུད་ཀྱི་འགོག་ལམ་ཡང་བསྡུས་སོ། དེ་དག་གིས་སངས་རྒྱས་དཀོན་
མཆོག་དང་ཐེག་ཆེན་གྱི་ཆོས་དཀོན་མཆོག་མཐའ་དག་ཕྱག་གི་ཡུལ་དུ་བསྟན་ཏོ། ། སྲས་ཞེས་
པ་ནི་བྱང་འཕགས་རྣམས་ཏེ་འདིས་དགེ་འདུན་དཀོན་མཆོག་བསྟན་ལ་དེ་རྣམས་ནི་སངས་རྒྱས་
ཀྱི་ཐུགས་ལས་སྐྱེས་པའི་སྲས་ཡིན་ལ། སྲས་ཞེས་པའི་དོན་ནི་ཐེག་ཆེན་གྱི་མཐོང་ལམ་ཐོབ་པའི་
ཚེ་སངས་རྒྱས་རྣམས་ཀྱི་རིགས་སུ་སྐྱེས་པ་དང་མཐར་སངས་རྒྱས་བ་ན་སངས་རྒྱས་ཀྱི་གདུང་
འཚོབ་པ་དང་དེའི་ཚེ་ཆོས་འཁོར་བསྐོར་བ་སོགས་སངས་རྒྱས་ཀྱི་བྱ་བ་བྱེད་པའི་རྒྱུ་མཚན་གྱིས་
ཡིན་ལ རིགས་སུ་སྐྱེ་ཚུལ་རྒྱུད་བླ་མ་དང་དབུ་མ་འཇུག་པ་སོགས་སུ་བསྟན་ལ། དེ་ལྟར་སྲས་
བྱང་འཕགས་རྣམས་དང་དཀོན་མཆོག་རིན་པོ་ཆེ་རྣམ་པ་གསུམ་ནི་ཐེག་ཆེན་གྱི་སྐྱབས་འགྲོའི་
ཡུལ་བླ་ན་མེད་པ་ཡིན་པ་དང་གཞན་ཡང་ཐེག་ཆེན་ཐུན་མོང་མ་ཡིན་པའི་སྐྱབས་གནས་སུ་
འོས་པ་མིན་ཡང་ཡོན་ཏན་དང་ལྡན་ཞིང་ཕན་འདོགས་ཆེ་བའི་སྒོ་ནས་ཕྱག་འོས་སུ་གྱུར་པ་བྱང་
སེམས་སོ་སྐྱེ། ཉན་རང་སློབ་མི་སློབ་ཐམས་ཅད། སོ་སྐྱེའི་མཁན་སློབ། སྐུ་གཟུགས་གླེགས་
བམ་མཆོད་རྟེན་སོགས་ཀུན་ལའང་ཕྱག་འཚལ་ཞེས་པའོ། ཚུལ་ཇི་ལྟར་འཚལ་ན་གུས་པར་
ཏེ་ལུས་གུས་པས་མང་པོར་སྤྲུལ་ནས་འདུད་པ ངག་གུས་པས་བསྟོད་བསྔགས་བརྗོད་པ
ཡིད་གུས་པས་ཡོན་ཏན་རྗེས་སུ་དྲན་ཏེ་ཕྱག་འཚལ་བའོ གང་ཟག་གང་གིས་འཚལ་ན་རྒྱལ་
སྲས་ཞི་བ་ལྷས་སོ། ། དུས་ནམ་གྱི་ཚེ་འཚལ་ན་བསྟན་བཅོས་རྩོམ་པའི་ཐོག་མར་རོ།
ཕྱག་འཚལ་ནས་ཅི་བྱེད་ན། ཏེ་ཞེས་པ་ཁྲུས་བྱས་ཏེ་ཟས་ཟ་ཞེས་པ་ལྟར་ཕྱག་འཚལ་ནས་བསྟན་
བཅོས་རྩོམ་པ་ལ་འཇུག་ཅེས་ཚིག་འོག་མ་འདྲེན་པའི་ལྷག་བཅས་སོ། །
གཉིས་པ་བརྩམ་པར་དམ་བཅའ་བ་ནི། བདེ་གཤེགས་སྲས་ཀྱི་སོགས་ཏེ། དེ་ལ་ཡང།
དགོས་དོན བསྡུས་དོན ཚིག་དོན་གསུམ་ལས དང་པོ་ནི་རྩོམ་པར་དམ་བཅའ་བའི་
ཚིག་སྔོན་དུ་སྨོས་པས་ནི་དམ་པ་རྣམས་ཁས་བླངས་པའི་ཁུར་ནམ་ཡང་མི་འདོར་ཞིང་དེ་ལས་ལྡོག་
པ་མི་སྲིད་པས་རྩོམ་པ་མཐར་ཕྱིན་པར་འགྱུར་ཏེ། བརྒྱད་སྟོང་འགྲེལ་བར གཞན་དོན་བརྩེ་
བ་ཅན་རྣམས་སྲོག་ཕྱིར་ཡང་། རང་གི་ནུས་པ་ལྷོད་པར་མི་བྱེད་དེ ། སྐྱེས་བུ་དམ་པ་
ཁུར་ལྕི་ཁུར་བ་དག ཉམ་ངའི་གནས་སུ་ནམ་ཡང་འདོར་མི་བྱེད ཅེས་སོ།། གཉིས་

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
པ་ནི། ཚིག་རྐང་གཉིས་པོ་འདིས་བརྗོད་བྱའི་དོན་བསྟན་ཏེ རང་བཟོ་དང་ཟློས་པ་སྤངས་
པའི་སྒོ་ནས་རྩོམ་པར་ཁས་བླངས་པའོ། ། གསུམ་པ་ནི། བདེ་བར་གཤེག བྱང་ཆུབ་
སེམས་དཔའ་རྣམས་ཀྱིས་ཐོག་མར་བྱང་ཆུབ་མཆོག་ཏུ་སེམས་བསྐྱེད་བར་དུ་སྤྱོད་པ་ཕྱིན་དྲུག་ལ་
བསླབ་སྟེ་མཐར་སངས་རྒྱས་པའི་བར་གྱི་ཐེག་པ་ཆེན་པོའི་ལམ་གྱི་རིམ་པ་མཐའ་དག་གི་གནད་
འདུས་པའི་ཉམས་ལེན་གྱི་སྡོམ་ཆེན་པོ་ལ་འཇུག་པ་ནི་འདིར་བརྗོད་ཅེས་བརྗོད་བྱ་ངོས་བཟུང་བ་
ཡིན་ལ། དེ་ཡང་སེམས་བསྐྱེད་འཇུག་པའི་སྤྱོད་པ། ཕྱིན་དྲུག་གི་ཉམས་ལེན་སྒྲུབ་པ་སྒྲུབ་
པའི་སྤྱོད་པ། ཆོས་སྐུ་ཕྲིན་ལས་དང་བཅས་པ་གྲུབ་པའི་སྤྱོད་པ་སྟེ་སྤྱོད་པ་དེ་གསུམ་གྱིས་བསྡུས་
པའོ། ། དེ་ལྟར་སྤྱོད་པ་གསུམ་ལས་གཞུང་འདིས་སྔ་མ་གཉིས་རྒྱས་པར་བསྟན་ཅིང་ཕྱི་མ་
མདོར་བསྡུས་ཏེ་བསྟན་ཏོ། ཡང་ན་སྡོམ་ཞེས་པ་བྱང་ཆུབ་སེམས་ཀྱི་བསླབ་པ་སྟེ །དེ་ལ་
བསམ་པ་སེམས་བསྐྱེད་དང་སྦྱོར་བ་བསླབ་པ་སྒྲུབ་པ་གཉིས་ལས། སྔ་མ་ལ་སྨོན་འཇུག་གཉིས
ཕྱི་མ་ལྡོག་པའི་ཚུལ་ཁྲིམས་ཉེས་སྤྱོད་ལས་ལྡོག་པ་དང་། འཇུག་པའི་ཚུལ་ཁྲིམས་ཕྱིན་དྲུག་ལ་
སློབ་པ་སྟེ་གཉིས་སམ ཡང་ན་སྡོམ་སྡུད་དོན་བྱེད་གསུམ་མོ། དེ་དག་ལ་སློབ་པའི་སྐབས་
སུ་ཤེས་པར་བྱ་བ་ཤེས་བྱ་ཐམས་ཅད་སྤང་བར་བྱ་བ་རང་བཞིན་གྱི་ཉེས་སྐྱོན་ཐམས་ཅད
བསྒྲུབ་པར་བྱ་བ་སངས་རྒྱས་ཀྱི་ཡོན་ཏན་ཐམས་ཅད་ཡིན་པས་ན་ཟབ་ཅིང་རྒྱ་ཆེ་བའི་བདག་ཉིད་
ཅན་གྱི་ཐེག་ཆེན་གྱི་ཉམས་ལེན་མཐའ་དག་བསྡུས་པའོ། འཇུག་པ་ཞེས་པ་ནི་རྗོད་བྱེད་ཀྱི་
གཞུང་འདི་ལ་བརྟེན་ནས་བརྗོད་བྱའི་དོན་གྱི་སྡོམ་ཆེན་པོ་ལ་སྤང་བླང་སོ་སོར་མ་ནོར་བར་ངེས་
པའི་སྒོ་ནས་ཉམས་སུ་ལེན་པ་ལ་ཇི་ལྟར་འཇུག་པའི་ཐབས་བསྟན་ཏེ་དལ་འབྱོར་རྙེད་དཀའ་ནས་
བསྔོ་བའི་བར་གྱི་ལེའུ་བཅུ་བའི་དོན་ལ་འཇུག་ཚུལ་གསལ་བར་བསྟན་པ་དེའོ འོ་ན་འདི་རང་
བཟོ་བྱས་ནས་བརྗོད་དམ་ཞེ་ན་མ་ཡིན་ཏེ བརྗོད་བྱའི་དོན་ཟབ་ཅིང་རྒྱ་ཆེ་བ་རྣམས་ཕལ་བའི་
སྤྱོད་ཡུལ་དུ་མ་གྱུར་བའི་ཡིད་ཆེས་ཀྱི་ལུང་ལ་མ་བརྟེན་པར་རང་སྟོབས་ཀྱིས་འཆད་མི་ནུས་པས་
སྟོན་པ་སངས་རྒྱས་ཀྱིས་གསུངས་པའི་ལུང་ཐེག་པ་ཆེན་པོའི་གསུང་རབ་ཚད་མར་གྱུར་པ་ལས་
བྱུང་བ་ཇི་ལྟ་བ་བཞིན་དུའ མ་ལུང་གི་དགོངས་པ་ལས་མ་འདས་པར་བརྗོད་ཅེས་པ་སྟེ་གཙོ་བོར་
རང་བཟོའི་ཉེས་པ་སྤོང་བ་དང་ཞར་ལ་ལུང་གི་དགོངས་པ་ཐུགས་སུ་ཆུད་པར་བསྟན་ཏེ་རང་
དགར་རྩོམ་པའི་ཉེས་པ་སྤངས་པའོ ། འོ་ན་ལུང་ཉིད་ཀྱིས་ཆོག་པས་འདི་བརྩམ་པས་ཅི་བྱ་
དགོས་པ་མེད་ཅིང་ཟློས་པར་མི་འགྱུར་རམ་ཞེ་ན། གསུང་རབ་དག་ལས་གདུལ་བྱའི་བློའི་
དབང་གིས་སྣ་ཚོགས་སུ་བསྟན་པ་རྣམས་བློ་དམན་བརྩོན་འགྲུས་ཞན་པའི་གང་ཟག་གིས་དེ་དག་
གི་དགོངས་པ་ཇི་ལྟ་བ་བཞིན་གཟུང་མི་ནུས་པས་འདིར་དོན་གྱི་གནད་ཚད་ལ་མ་ནོར་བ་ཚིག་
མདོར་བསྡུས་པའི་སྒོ་ནས་ནི་འཆད་པས་ཟློས་པའི་སྐྱོན་མེད་པར་མ་ཟད་གཞུང་ཉུང་ངུས་ལུང་
8

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
དོན་རྒྱ་ཆེན་པོ་བདེ་བླག་ཏུ་རྟོགས་པའི་དགོས་པ་དང་བཅས་པ་ཡིན་ནོ། ། བརྗོད་པར་བྱ་
ཞེས་པ་ནི་བརྩམ་པར་དམ་བཅའ་བ་དངོས་སོ། བདེ་གཤེགས་ཆོས་ཀྱི་སོགས་རྐང་བ་གཉིས་
ཀྱི་སོགས་ཀྱིས་སྐྱབས་འོས་དང་ཕྱག་འོས་ལ་ཕྱག་འཚལ་བ་བདེ་གཤེགས་སྲས་ཀྱིས་བརྗོད་བྱ་
བརྗོད་པར་བྱ་བ་ཞེས་པས་དགོས་པ། དེ་དག་གི་ཤུགས་ལ་འབྲེལ་བ་ལུང་བཞིན་ཞེས་པས་རང་
བཟོའི་སྐྱོན་སྤང་བ། མདོར་བསྡུས་ཞེས་པས་ཟློས་པའི་སྐྱོན་སྤང་བ་སྟེ་ཚིག་བཅད་འདིས་དོན་
བདུན་བསྟན་པར་གསུངས་བའང་ཡོད་དོ། ། འདིར་དགོངས་འགྲེལ་ཡན་ལག་བཞི་འཆད་པ་
ལ། དགོངས་འགྲེལ་གྱི་ངག་བཀོད་པའི་དགོས་པ་ནི་བསྟན་བཅོས་ལ་དགོས་སོགས་བཞི་མེད་
དོ་སྙམ་ནས་གཞུང་ལ་མི་འཇུག་པའི་གཉེན་པོར་དེ་བཞི་ཡོད་པར་བསྟན་པ་ལས་དགོས་སོགས་
ཡོད་པར་རྟོགས་ནས་བསྟན་བཅོས་ལ་འཇུག་པའི་དོན་ཡིན་ལ། དེ་ཡང་དབང་རྟུལ་གྱིས་ཡིད་
ཆེས་པའི་སྒོ་ནས་དགོས་སོགས་ཡོད་པར་རྟོགས་ནས་འཇུག་པ་དང་། དབང་རྣོན་ལ་དོན་
འགྱུར་གྱི་ཐེ་ཚོམ་བསྐྱེད་པའི་སྒོ་ནས་ཡོད་པར་རྟོགས་ནས་བསྟན་བཅོས་ལ་འཇུག་པའོ།།
སོའི་ངོ་བོ་ལ་སྤྱིར་ངག་ཙམ་ལ་ཡོད་པའི་དགོས་འབྲེལ། དགོས་འབྲེལ་ངག་ལ་ཡོད་པའི་དགོས་
འབྲེལ། བསྟན་བཅོས་ལུས་ལ་ཡོད་པའི་དགོས་འབྲེལ་རྣམས་ཡོད་པ་ལས། དང་པོ་ནི་བདེན་
ཚིག་ཐམས་ཅད་ད་ལ་བརྩིར་རུང་སྟེ། དཔེར་ན་བུམ་པ་ཞེས་པའི་ངག་ལྟ་བུ་ལ་བུམ་པ་ནི་བརྗོད་
བྱ། དེ་ལས་དོན་རྟོགས་པ་དགོས་པ། དེ་ལས་སྐྱེས་བུའི་དོན་གྲུབ་པ་ཉིང་དགོས། དེ་དག་
སྔ་ཕྱི་འབྲེལ་བ་ནི་འབྲེལ་བའོ། ། གཉིས་པ་ནི། བསྟན་བཅོས་ལུས་ལ་ཡོད་པའི་དགོས་
སོགས་བཞི་བརྗོད་བྱ་དག་ལས་རྟོགས་ལྡན་ལ་ཐེ་ཚོམ་མམ་ངེས་པ་སྐྱེས་པ་དགོས་པ། དེ་ལས་
བསྟན་བཅོས་ལ་འཇུག་པ་ཉིང་དགོས། དེ་དག་སྔ་མ་མེད་ན་ཕྱི་མ་མི་འབྱུང་བ་འབྲེལ་བའོ།
གསུམ་པ་ནི འདིར་བཤད་བྱའི་གཙོ་བོ་ཡིན་ལ། དེའ ང་བདེ་གཤེགས་སྲས་ཀྱི་ཉམས་ལེན་གྱི་
སྡོམ་བསམ་པ་སེམས་བསྐྱེད་སྦྱོར་བ་ཕྱིན་དྲུག་ཐོབ་བྱའི་འབྲས་བུ་དང་བཅས་པ་བརྗོད་བྱ།
རྗོད་བྱེད་ཀྱི་གཞུང་འདི་ལ་བརྟེན་ནས་བརྗོད་བྱའི་དོན་ཁོང་དུ་ཆུད་པ་དགོས་པ། ཁོང་དུ་ཆུད་
པ་ལྟར་ཉམས་སུ་བླངས་པ་ལས་མཐར་ཐུག་བྱང་ཆུབ་ཆེན་པོ་ཐོབ་པ་ནི་ཉིང་དགོས། བསྟན་
བཅོས་དང་དགོས་པ་གཉིས་ཐབས་ལས་ཐབས་བྱུང་གི་ཚུལ་དུ་འབྲེལ། དགོས་པ་དང་ཉིང་
དགོས་གཉིས་རྒྱུ་དང་འབྲས་བུའི་ཚུལ་དུ་འབྲེལ་བའོ། གསུམ་པ་ཁེངས་པ་བསྐྱུང་བ་ནི
སྔོན་ཆད་མ་བྱུང་སོགས་ཏེ། འོ་ན་ལུང་ཇི་ལྟ་བ་བཞིན་འཆད་ནའང་བརྗོད་བྱ་དང་རྗོད་བྱེད་
གཉིས་ཀའི་སྒོ་ནས་སྔ་མ་རྣམས་ལས་ཁྱད་པར་དུ་འཕགས་པ་ཞིག་འཆད་རྒྱུ་ཡོད་དམ་མེད
མེད་ན་དོན་གཉེར་ཅན་གཞན་སུ་ཞིག་འདི་ལ་འཇུག་ཅེ་ན། བརྗོད་བྱའི་ངོས་ནས་རྒྱལ་བའི་
བཀའ་དང་དགོངས་འབྲེལ་གྱི་བསྟན་བཅོས་ལས་སྔོན་ཆད་མ་བྱུང་ཞིང་མ་གྲགས་པའི་དོན་ལྷག་
9

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
པ་ཅུང་ཟད་ཙམ་ཡང་བསྟན་བཅོས་འདིར་བརྗོད་དུ་མེད་དེ་བརྗོད་པར་མི་ནུས་ལ། དོན་སྔར་
མ་གྲགས་པ་མེད་ཀྱང་ཚིག་གི་བཀོད་པའི་ཁྱད་པར་སྙན་ངག་གི་རྒྱན་གྱིས་མཛེས་པས་མཁས་པ་
དགའ་བ་བསྐྱེད་ནུས་པ་ཞིག་ཡོད་དམ་སྙམ་ན། དོན་ལ་ཁྱད་པར་མེད་པར་མ་ཟད་རྗོད་བྱེད་ཀྱི་
ཚིག་གི་ངོས་ནས་ཀྱང་ཚིག་རྒྱན་སྣ་ཚོགས་པས་མཛེས་པར་སྤྲས་པའི་སྙན་ངག་དང་ཡི་གེ་ལྕི་ཡང་
སྤེལ་བ་ལ་སོགས་པའི་སྡེབ་སྦྱོར་ཁྱད་པར་དུ་འཕགས་པའི་མཁས་པའང་བདག་ལ་ཡོད་པ་མིན་ཏེ་
མི་ཤེས་པས་སོ། ། རྒྱུ་མཚན་དེ་གཉིས་ཀྱི་ཕྱིར་གཞན་རྣམ་དཔྱོད་དང་ལྡན་པ་མང་བོ་དགའ་
ཞིང་ཡིད་འཕྲོག་པའི་སྒོ་ནས་འཇུག་པར་འགྱུར་བའི་དོན་དུ་བསྟན་བཅོས་འདི་བརྩམ་པར་བྱའོ་
སྙམ་པའི་བསམ་པའང་བདག་ལ་མེད་ཅེས་པ་སྟེ་དོན་དང་ཚིག་ལ་མཁས་པའི་ཁེངས་པ་བསྐྱུངས་
ནས་ཞི་ཞིང་དུལ་བའི་ཚུལ་གྱིས་བརྩམས་པ་ཡིན་གྱི་ངེད་ཀྱིས་བྱས་པ་འདི་ལས་ལྷག་པ་སུ་ལའང་
མེད་ཅེས་པའི་ཁེངས་སེམས་ཀྱིས་བརྩམས་པ་མིན་ཞེས་པའི་དོན་ནོ། ། བསྟན་བཅོས་རྩོམ་པ་
ལ་སྡེབ་སྦྱོར་ལྷུར་ལེན་པས་གཞུང་མཛེས་པ་གཙོ་བོར་བྱེད་པ་དང་། ཕན་འདོགས་ལྷུར་ལེན་པ་
སེམས་འདུལ་བ་གཙོ་བོ་བྱེད་པའི་ཚུལ་གཉིས་ལས་འདི་ནི་ཕྱི་མའོ། ། འོ་ན་འདི་ཅིའི་དོན་དུ་
བརྩམས་འདི་བྱས་པ་ལ་དགོས་པ་མེད་དམ་ཞེ་ན་དགོས་ཡོད་པར་སྟོན་ཏེ། དེ་ལྟ་ནའང་རང་
གི་ཡིད་ལ་བསམ་པ་བྱང་ཆུབ་ཀྱི་སེམས་གཙོ་བོར་གྱུར་པའི་ཐེག་པ་ཆེན་པོའི་ལམ་གྱི་ཉམས་ལེན་
སྔར་ནས་ཅི་རིགས་ཡོད་པ་རྣམས་མི་ཉམས་ཤིང་འཕེལ་བ་དང་སྔར་མེད་རྣམས་ཀྱང་བསྒོམ་སྟེ་
རྒྱུད་ལ་བསྐྱེད་པའི་ཕྱིར་ངས་བསྟན་བཅོས་འདི་བརྩམས་པའམ་བྱས་པ་ཡིན་ཏེ་གོམས་པ་མཐར་
ཕྱིན་པར་བྱས་ན་དོན་གསལ་བར་མངོན་སུམ་དུ་རྟོགས་པར་འགྱུར་བའི་ཕྱིར་རོ། ། བརྩམས་
ཞེས་འདས་ཚིག་གིས་བསྟན་པ་ནི་ཐུགས་ཡུལ་དུ་རྫོགས་པར་བརྩམས་ཟིན་པའི་དོན་ནོ།
བཞི་བ་སྤྲོ་བ་བསྐྱེད་པ་ནི། དགེ་བ་སྒོམ་ཕྱིར་སོགས་ཏེ འོ་ན་རང་གི་ཁོང་དུ་མ་ཆུད་ན་
གཞུང་རྩོམ་པར་མི་རིགས་ལ་ཆུད་ན་དེ་ཉིད་ལ་གོམས་འདྲིས་བྱས་པས་ཆོག་མོད། རང་དོན་དུ་
འདི་རྩོམ་ཅི་དགོས་ཏེ་རྩོམ་པ་ནི་གཡེང་བ་སྐྱེད་པའི་རྒྱུ་ཡིན་པས་སོ་ཞེ་ན། བྱང་ཆུབ་ཀྱི་སེམས་
སོགས་ཐེག་ཆེན་ལམ་གྱི་ཉམས་ལེན་ཐབས་ཤེས་ཟུང་འཇུག་གི་དགེ་བ་རྒྱ་ཆེན་པོ་ལ་སྔར་ནས་
ཞུགས་པ་རྣམས་ཀྱི་རྒྱུན་མི་ཉམས་ཤིང་གོང་འཕེལ་གྱི་ཚུལ་དུ་རང་རྒྱུད་ལ་བསྐྲུན་པར་བྱ་བའམ་
བསྒོམ་ཞིང་འདྲིས་པར་བྱ་བའི་ཕྱིར་བསྟན་བཅོས་འདི་རྩོམ་པ་ལ་ཞུགས་པ་ཡིན་ལ། དེ་ཡང་
གཞུང་རྩོམ་པའི་སྐབས་སུ་མ་བརྟགས་མ་དཔྱད་པར་རང་དགར་འཇུག་པ་མིན་གྱི་ཐེག་པ་ཆེན་
པོའི་གསུང་རབ་ཀྱི་གནད་དོན་ཟབ་ཅིང་རྒྱ་ཆེ་བ་རྣམས་ལ་རིང་དུ་བརྟགས་ཞིང་དཔྱད་དེ་འདྲིས་
པར་བྱས་ནས་རྩོམ་པ་ལ་འཇུག་པ་ཡིན་ལ དེས་བདག་གི་རྒྱུད་ལ་དང་འདོད་ཡིད་ཆེས་ཀྱི་དད་
པའི་ཤུགས་སམ་རྒྱུན་ནི་རབ་བྱེད་ཀྱི་གཞུང་དུ་བཀོད་པ་འདི་དག་གིས་ཀྱང་རེ་ཞིག་སྟེ་དང་པོར་
10

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
རང་གི་རྒྱུད་ལ་གོངང་འཕེལ་དུ་འབྱུང་བར་འགྱུར་ལ་ཞེས་པ་སྟེ་རེ་ཞིག་ནི་རིམ་པ་སྟོན་པའི་ཚིག་
ཡིན་ནོ། ། དོན་ཅི་ཞིག་གི་ཆེད་དུ་སེམས་དགེ་བའི་དམིགས་རྣམས་ལ་གོམས་ཤིང་འདྲིས་པར་
བྱ་དགོས་སམ་སྙམ་ན་ཐོག་མ་མེད་པ་ནས་བདག་སེམས་ཀྱི་དབང་དུ་གྱུར་ནས་སེམས་ཀྱང་ཉོན་
མོངས་པའི་རྗེས་སུ་ཕྱོགས་ཏེ་ཉེས་སྤྱོད་ཐམས་ཅད་སྐྱེད་པར་བྱེད་པ་ཡིན་ལ། དེ་ལྟ་བུའི་སེམས་
འདི་བདག་གི་དབང་དུ་བྱས་ནས་དགེ་བའི་དདམིགས་པ་ལ་ཇི་ལྟར་འདོད་འདོད་དུ་བཀོལ་དུ་རུང་
བར་བྱ་བའི་ཆེད་དུ་བསྒོམ་པ་ཡིན་ནོ། སྤྱིར་ཟབ་པ་དང་རྒྱ་ཆེ་བའི་ཐེག་ཆེན་གྱི་གསུང་རབ་
རྣམས་ལ་དད་པ་སྔོན་དུ་འགྲོ་བའི་མོས་པ་དང་། དེ་དག་གིས་རྟེན་བྱས་པའི་འདུན་པ་དྲག་
པོས་ཐོས་བསམ་སོགས་ཀྱི་སྒོ་ནས་ཐེག་ཆེན་ལམ་གྱི་རིམ་པ་ལ་ངེས་པ་གོང་འཕེལ་དུ་གཏོང་ཞིང་
རིགས་ཀྱི་ནུས་པ་གསོ་ཞིང་རྒྱས་པར་བྱེད་པའི་ཐབས་མཆོག་ཏུ་གྱུར་བ་ཡིན་ལ། དེས་མཚོན་
ནས་བརྩོན་འགྲུས་དང་དྲན་པ་དང་ཏིང་ངེ་འཛིན་དང་ཤེས་རབ་དང་བྱམས་པ་དང་སྙིང་རྗེ་བྱང་
ཆུབ་ཀྱི་སེམས་སོགས་ས་དང་ལམ་གྱི་ཡོན་ཏན་རྣམས་ཀྱི་ཤུགས་ཀྱང་གཞུང་འདི་ལ་བརྟེན་ནས་
གོང་འཕེལ་དུ་འགྱུར་ཞིང་མཐར་རྣམ་གྲོལ་ཐོབ་པའང་བསྟན་ལ། དེར་མ་ཟད་བདག་དང་
སྐལ་བ་མཉམ་པ་སྟེ་ཁམས་སམ་རིགས་དང་ཡོན་ཏན་མཉམ་པའི་གདུལ་བྱ་ཐེག་ཆེན་གྱི་རིགས་
ཅན་བྱང་ཆུབ་སྤྱོད་པའི་ཚུལ་ལ་མོས་ཤིང་དོན་གཉེར་ཅན་གཞན་གྱིས་ཀྱང་ཅི་སྟེའ མ་གལ་ཏེ་
གཞུང་གི་དོན་འདི་དག་མཐོང་ཞིང་ཁོང་དུ་ཆུད་ན་གོང་དུ་རང་དོན་ཆེན་པོར་འགྱུར་བར་བཤད་
པ་དེ་བཞིན་དུ་གནས་སྐབས་མཐར་ཐུག་ཀུན་ཏུ་དོན་ཡོད་པར་འགྱུར་བའང་སྲིད་པས་ན་གདུལ་
བྱ་གཞན་རྣམས་ཀྱིས་ཀྱང་འདི་ལ་སྤྲོ་བའི་སྒོ་ནས་འཇུག་རིགས་སོ་ཞེས་པའོ།
གཉིས་བ་བརྩམ་བྱ་བསྟན་བཅོས་ལུས་ཀྱི་རང་བཞིན་དངོས་བཤད་པ་ལ བྱང་ཆུབ་
སེམས་མཆོག་རིན་པོ་ཆེ མ་སྐྱེས་པ་རྣམས་སྐྱེ་གྱུར་ཅིག། སྐྱེས་པ་ཉམས་པ་མེད་པ་
ཡང་གོང་ནས་གོང་དུ་འཕེལ་བར་ཤོག ཅེས་གསུངས་པ་ལྟར། ཀུན་རྫོབ་དང་དོན་
དམ་པའི་བྱང་ཆུབ་ཀྱི་སེམས་རིན་པོ་ཆེ་རང་རྒྱུད་ལ་མ་སྐྱེས་པ་སྐྱེད་པར་བྱེད་པའི་ལེའུ་གསུམ།
སྐྱེས་པ་མི་ཉམས་པ་བྱེད་པའི་ལེའུ་གསུམ། མི་ཉམས་པར་གོང་ནས་གོང་དུ་འཕེལ་བར་བྱེད་
པའི་ལེའུ་གསུམ། དེ་ལྟར་སྤེལ་བའི་འབྲས་བུ་གཞན་དོན་ལ་བསྔོ་བ་དང་སྨོན་པའི་ལེའུ་གཅིག་
སྟེ། གཞུང་ལེའུ་བཅུའི་རང་བཞིན་ས་བཅད་བཞིས་ཡོངས་སུ་བསྡུས་ཏེ་འཆད་པར་བྱེད་པ་
ལས
དང་བོ་བྱང་ཆུབ་ཀྱི་སེམས་རིན་པོ་ཆེ་རང་རྒྱུད་ལ་མ་སྐྱེས་པ་སྐྱེད་པར་བྱེད་པའི་ལེའུ་གསུམ་
ནི། དང་པོ་ཕན་ཡོན་གྱི་སྒོ་ནས་བྲོད་པ་བསྐྱེད་པའི་ལེའུ གཉིས་པ་མི་མཐུན་ཕྱོགས་ཀྱི་སྡིག་
པ་བཤགས་པའི་ལེའུ། གསུམ་པ་མཐུན་ཕྱོགས་བྱང་སེམས་ཡོངས་བཟུང་གི་ལེའུ་དང་གསུམ་
11-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
ལས
དང་པོ་ཕན་ཡོན་ལེའུ་ལ་གཞུང་དང་མཚན་ནོ། དང་པོ་ལེའུའི་གཞུང་ལའང་
བྱང་ཆུབ་སེམས་ཀྱི་རྟེན་བཤད་པ་དང་ཕན་ཡོན་དངོས་བཤད་པ་གཉིས་ལས དང་པོ་ལའང་
ལུས་རྟེན་དང་སེམས་རྟེན་བཤད་པ་གཉིས་ལས དང་པོ་ནི། དལ་འབྱོར་འདི་ནི་ཞེས་སོགས་
ཏེ། འགལ་རྐྱེན་མི་ཁོམ་པའི་གནས་བརྒྱད་དུ་མ་སྐྱེས་པའི་དལ་བ་བརྒྱད་དང་། མཐུན་རྐྱེན་
རང་འབྱོར་ལྔ་དང་གཞན་འབྱོར་ལྔ་དང་བཅས་པའི་འབྱོར་བ་བཅུ་སྟེ་ཆོས་བཅོ་བརྒྱད་དང་ལྡན་
པའི་ལུས་རྟེན་རིན་པོ་ཆེ་ལྟ་བུ་འདི་ནི་རྒྱུ་འབྲས་དཔེ་གྲངས་གང་གི་སྒོ་ནས་བརྟགས་ནའང་རྙེད་
པར་ཤིན་ཏུ་དཀའ་ཞེས་པ་སྟེ་འདིས་དལ་འབྱོར་རྙེད་དཀའ་བ་བསྟན་ཏོ། མི་ཁོམ་པའི་
གནས་བརྒྱད་ནི འགྲེལ་ཆེན་དུ། དམྱལ་བ་ཡི་དྭགས་དུད་འགྲོ་དང༌ཀླ་ཀློ་ཚེ་རིང་ལྷ་
དང་ནི ། ལོག་ལྟ་སངས་རྒྱས་མི་འབྱུང་དང་། ལྐུགས་པ་འདི་དག་མི་ཁོན་བརྒྱད།
ཅེས་སོ ། འབྱོར་པ་བཅུ་ནི ཉན་ས་ལས། མི་ཉིད་དབུས་སྐྱེས་དབང་བོ་ཚང་། །
ལས་མཐའ་མ་ལོག་གནས་ལ་དད། ། ཅེས་རང་འབྱོར་ལྔ་དང་། ཡང་། སངས་རྒྱས་བྱོན་
དང་དམ་ཆོས་སྟོན ། བསྟན་པ་གནས་དང་དེ་རྗེས་འཇུག། གཞན་ཕྱིར་སྙིང་ནས་བརྩེ་
བའོ ། ཞེས་གཞན་འབྱོར་ལྔ་སྟེ་བཅུའོ། ། དེ་ལྟར་རྙེད་དཀའ་བར་མ་ཟད་དལ་འབྱོར་
དང་ལྡན་པའི་མི་ལུས་འདི་ཉིད་ལ་བརྟེན་ནས་སྐྱེས་བུའི་འདོད་པའི་དོན་མངོན་མཐོ་ངེས་ལེགས་
གང་བསྒྲུབས་ཀྱང་རྫོགས་པར་སྒྲུབ་པའི་ནུས་པ་ཡོད་པ་དེ་ལྟ་བུའི་རྟེན་ཁྱད་པར་ཅན་ཐོབ་པར་
གྱུར་བའི་དུས་འདིར་བརྩོན་འགྲུས་ཆེན་པོའི་སྒོ་ནས་གནས་སྐབས་མཐར་ཐུག་གི་འདོད་པའི་
དོན་སྒྲུབ་པ་ལ་འབད་པར་བྱ་དགོས་ཞེས་འདིས་དལ་འབྱོར་དོན་ཆེ་བའམ་ཕན་ཡོན་ཆེ་བའི་ཚུལ་
བསྟན་ལ་གལ་ཏེ་རྟེན་ཕུན་སུམ་ཚོགས་པ་ཐམས་ཅད་ཐོབ་པའི་དུས་སམ་གནས་སྐབས་འདི་ལ་
རང་གཞན་ཐམས་ཅད་འཕྲལ་ཡུན་ཀུན་ཏུ་ཕན་པའི་རྒྱུ་མཐོ་རིས་དང་ཐར་པ་ཐོབ་བྱེད་ཀྱི་རྒྱུ་དགེ་
བ་རྣམ་པར་དག་པ་མ་བསྒྲུབས་པར་ཆུད་ཟོས་སུ་བཏང་ན། ཕྱིས་སམ་སྐྱེ་བ་གཞན་དུ་འདི་ལྟ་
བུའི་རྟེན་ཕུན་སུམ་ཚོགས་པ་ཡང་དག་པ་ང་བར་ག་ལ་འགྱུར་ཏེ་རང་ཅག་མི་ཁོམ་པར་སྐྱེ་བ་
དང་གནས་པ་ཤས་ཆེ་ལ་དེའི་དུས་སུ་བདེ་འགྲོའི་རྒྱུ་སྒྲུབ་པ་ཙམ་ཡང་ཤིན་ཏུ་དཀའ་ཞིང་དཀོན་
ན་ཐར་པ་ཐོབ་པ་ལྟ་ཅི། དེས་ན་རྟེན་ཁྱད་པར་ཅན་ཐོབ་པ་འདི་དོན་མེད་པར་མ་བྱེད་ཅིག་
ཅེས་གདམས་པ་སྟེ། མདོ་ལས། དེ་ལྟར་ཡིན་ཏེ་དལ་བ་འདི་དོན་མེད་པར་མ་བྱེད་ཅིག་མི་
ཁོམ་པར་གྱུར་ན་ཕྱིས་གསོར་མི་རུང་བར་འགྱུར་ཏ་རེ་ཞེས་གསུངས་པ་ལྟར་རོ། གཉིས་པ་
སེམས་རྟེན་ནི། ཇི་ལྟར་མཚན་མོ་སོགས་ཏེ། དཔེ་ཇི་ལྟར་ན་ཉི་འོད་ཀྱི་སྣང་བ་ནུབ་པའི་
མཚན་མོ། ཟླ་འོད་ཙམ་ཡང་མེད་པའི་མུན་ནག དབྱར་དུས་ཀྱི་ཆར་སྤྲིན་ཤིན་ཏུ་འཐུག་པོ་
12

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
དཀྲིག་ཅིང་འཐིབས་པས་ཁེབས་པས་སྐར་མའི་སྣང་བ་ཙམ་ཡང་མེད་པའི་སྨག་རུམ་སྟུག་པོའི་
ནང་ན་གློག་འགྱུ་བའི་འོད་ཀྱིས་དུས་ཡུན་ཐུང་བ་སྐད་ཅིག་ཙམ་ལ་གཟུགས་ཀྱི་དངོས་པོ་འགའ་
ཞིག་རབ་ཏུ་གསལ་ཞིང་སྣང་བའི་སྐབས་ཅུང་ཟད་ཅིག་སྟོན་པར་བྱེད་པ་ལྟར་གྱི་དཔེ་དེ་བཞིན་དུ་
སངས་རྒྱས་རྣམས་ཀྱི་བྱིན་རླབས་དང་ཐུགས་རྗེའི་འོད་ཟེར་གྱི་སྣང་བའི་མཐུ་ཡིས་བརྒྱ་ལམ་རེ་
འགའ་ཞིག་ན། ཤིན་ཏུ་ཡུན་རིང་བའི་སྲིད་པའི་བཙོན་ར་སྟུག་པོ་འཕགས་པའི་ཡེ་ཤེས་ཀྱི་ཉི་
འོད་དང་བྲལ་བའི་མཚན་མོ་ལྟ་བུ་ཐོས་བསམ་གྱི་སྣང་བ་དང་བྲལ་བའི་མུན་ནག་དང་འདྲ་བ
སྡིག་སྡུག་གི་སྤྲིན་འཐུག་པོའི་སྨག་རུམ་དུ་ཚུད་པ་ལྟ་བུའི་འཇིག་རྟེན་ཕལ་པ་ཅུང་ཟད་སྐལ་བ་
དང་ལྡན་པ་རྣམས་ལ་ཕན་བདེའི་རྒྱུ་དམ་པའི་ཆོས་ལ་འཇུག་པར་བྱའོ་སྙམ་པའི་བསོད་རྣམས་
དགེ་བའི་ལས་ལ་འཇུག་འདོད་ཀྱི་བསམ་པའམ་བློ་གྲོས་ཀྱི་སྣང་བ་ཐེངས་འགའ་སྟེ་ལན་གྲངས་
གཅིག་གཉིས་ཙམ་དང་དུས་ཀྱང་སྐད་ཅིག་ཙམ་མམ་ཡུད་ཙམ་རེར་འབྱུང་སྲིད་ཀྱི་ཕལ་ཆེར་མི་
འབྱུང་བའམ་འབྱུང་ཡང་ལན་མང་པོ་དང་རྒྱུན་རིང་བོ་མི་འབྱུང་སྟེ། དེ་ལ་སྔོན་མ་གོམས་པའི་
ཕྱིར་དང་སོ་སྐྱེས་རྣམས་ཀྱི་ལྷན་སྐྱེས་ཀྱི་བློ་ནི་ཐོག་མེད་ནས་མི་དགེ་བ་དང་ཉོན་མོངས་པའི་
ཕྱོགས་ལ་གོམས་ཤས་ཆེ་བའི་ཕྱིར་རོ། དད་མོས་སོགས་ཡོད་པའི་སྐལ་ལྡན་རྣམས་ལ་སངས་
རྒྱས་རྣམས་ཀྱི་བྱིན་གྱིས་རློབས་པ་དང་། དེ་ལ་བརྟེན་ནས་དགེ་སེམས་སྤྱི་དང་ཁྱད་པར་བྱང་
ཆུབ་ཀྱི་སེམས་ལྟ་བུའི་དགེ་སེམས་འབྱུང་བ་ནི། མདོར གང་དག་མོས་པའི་ཁྱད་པར་རྒྱ་ཆེ་
། དེ་དག་རྒྱལ་བ་རྣམས་ཀྱིས་རྟག་བྱིན་རླབས། ། གང་དག་རྒྱལ་བ་ཀུན་གྱིས་བྱིན་
བརླབས་པ། ། དེ་དག་བྱང་ཆུབ་དོན་དུ་སེམས་ཀྱང་སྐྱེ། ། ཞེས་སོ། དེས་ན་བསོད་
ནམས་དགེ་བའི་བློ་སྐྱེད་པ་དང་སྤེལ་བ་ལ་འབད་པར་བྱ་དགོས་སོ་ཞེས་བསྐུལ་བའོ ཁྱད་
པར་དུ་བྱང་ཆུབ་ཀྱི་སེམས་ཀྱི་རྟེན་ལ་དད་པ་དང་སྙིང་རྗེ་གཉིས་གལ་ཆེ་སྟེ། བསླབ་བཏུས་སུ
སྡུག་བསྔལ་མཐར་འབྱིན་འདོད་པ་དང་། ། བདེ་བའི་མཐར་ཡང་འགྲོ་འདོད་པའི། །
དད་པའི་རྩ་བ་བརྟན་བྱས་ཏེ། བྱང་ཆུབ་ལ་ཡང་བློ་བརྟན་བྱ ཞེས་དང་། བྱང་
ཆུབ་སེམས་དཔའི་སྡེ་སྣོད་ལས། འདི་ལ་བྱང་ཆུབ་སེམས་དཔའ་བྱང་ཆུབ་ཏུ་མངོན་པར་མོས་
པའི་སྔོན་དུ་འགྲོ་བ་ནི་སྙིང་རྗེ་ཆེན་པོ་ཡིན་ནོ དཔེར་ན་མིའི་སྲོག་གི་དབང་བོའི་སྔོན་དུ་
འགྲོ་བ་ནི་དབུགས་འབྱིན་པ་དང་རྔུབ་པའོ ། དེ་བཞིན་དུ་བྱང་ཆུབ་སེམས་པའི་ཐེག་པ་ཆེན་
པོ་ཡང་དག་པར་སྒྲུབ་པའི་སྔོན་དུ་འགྲོ་བ་ནི་སྙིང་རྗེ་ཆེན་པོའོ། ། དཔེར་ན་འཁོར་ལོས་སྒྱུར་
བའི་རྒྱལ་བོའི་རིན་པོ་ཆེ་ཐམས་ཅད་ཀྱི་སྔོན་དུ་འགྲོ་བ་ནི་འཁོར་ལོ་རིན་པོ་ཆེའོ། ། དེ་བཞིན་
དུ་བྱང་ཆུབ་སེམས་དཔའི་སྙིང་རྗེ་ཆེན་པོ་ཡང་སངས་རྒྱས་ཀྱི་ཆོས་ཐམས་ཅད་ཀྱི་སྔོན་དུ་འགྲོ་
བའོ ། ཞེས་གསུངས་པའི་དེ་ཉིད་མི་ཉམས་ཤིང་གོང་འཕེལ་དུ་འགྲོ་བའི་ཐབས་ལ་བརྩོན་
13-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
པར་གྱིས་ཤིག་ཅེས་གདམས་པའོ།
གཉིས་པ་ལའང་སེམས་བསྐྱེད་སྤྱིའི་ཕན་ཡོན སྨོན་འཇུག་སོ་སོའི་ཕན་ཡོན
སེམས་བསྐྱེད་རྒྱུད་ལྡན་གྱི་གང་ཟག་གི་ཆེ་བ་བཤད་པ་དང་གསུམ་ལས། དང་པོ་ལའང་
དགེ་བ་གཞན་ལས་ཁྱད་པར་དུ་འཕགས་པའི་ཕན་ཡོན། མིང་དོན་གནས་འགྱུར་བའི་ཕན་
ཡོན། ཕན་ཡོན་དཔེའི་སྒོ་ནས་བསྟན་པ་དང་གསུམ་ལས དང་པོ་ནི། དེ་ལྟས་དགེ་བ་
སོགས་ཏེ དེ་ལ་སྤང་བྱ་སྡིག་པ་ཆེན་པོ་ཟིལ་གྱིས་གནོན་པ་ནི ལུས་རྟེན་དལ་འབྱོར་རྙེད་
དཀའ་བ་དང་ཁྱད་པར་ཆོས་ལ་འཇུག་འདོད་ཀྱི་བློ་སྐྱེ་དཀའ་བ་སོགས་ཀྱི་རྒྱུ་མཚན་དེ་ལྟ་བས་ན
གཉེན་པོ་བསོད་ནམས་དགེ་བའི་ཕྱོགས་ནི་གོང་དུ་བཤད་པ་ལྟར་མུན་ནག་ནང་གི་གློག་ལྟར་ཉམ་
ཆུང་བ་སྟེ་མཐུ་དང་སྟོབས་ཞན་པས་རེ་འགའ་བ་དང་ཡུན་ཐུང་བ་ཉིད་ལ་རྟག་སྟེ་རྒྱུན་པར་
གནས་ལ། སྤང་བྱ་སྡིག་པ་མི་དགེ་བའི་ཕྱོགས་ནི་སྤྲིན་རུམ་གྱི་མུན་ནག་ལྟར་སྟོབས་དང་ནུས་པ་
ཆེན་པོ་དང་ལྡན་པས་གཉེན་པོས་ཐུབ་དཀའ་ཞིང་དམྱལ་སོགས་ཀྱི་སྡུག་བསྔལ་འཇིགས་སུ་རུང་
བའང་འབྱིན་ནུས་པས་ཤིན་ཏུ་མི་བཟོད་པ་དེ་ལྟ་བུ་རྟག་པར་རྒྱུན་ཆགས་ཀྱི་ཚུལ་དུ་རང་གི་ངང་
གིས་འབྱུང་བ་ཉིད་ཡིན་ལ། དེ་ལྟ་བུའི་སྡིག་པ་སྟོབས་ཆེན་དེ་ནི་གཞན་དོན་དུ་སངས་རྒྱས་ཐོབ་
པར་འདོད་པའི་བདག་ཉིད་ཅན་གྱི་རྫོགས་པའི་བྱང་ཆུབ་ཀྱི་སེམས་རིན་པོ་ཆེ་སྟོབས་དང་ལྡན་པ་
དེ་ཉིད་མིན་པ་དགེ་བ་ཕལ་བའི་གཉེན་པོ་གཞན་གང་གིས་ཀྱང་ཟིལ་གྱིས་གནོན་པར་འགྱུར་ཏེ
མི་འགྱུར་ཞེས་སམ་ཡང་ན་རྟག་ཅེས་མར་སྦྲེལ་ནས་རྟག་ཏུ་སྡིག་པ་མི་དགེ་བའི་ཕྱོགས་ནི་ཞེས་
སོགས་སྔར་ལྟར་སྦྱོར། སྡོང་བོ་དཀོད་པ་ལས། བྱི་ལའི་མིག་གིས་བལྟས་པས་བྱི་བ་རྣམས་
ཟིལ་གྱིས་གནོན་ཞིང་མི་བཟོད་པ་དེ་བཞིན་དུ་ཐམས་ཅད་མཁྱེན་པའི་སེམས་རིན་པོ་ཆེའི་མིག་
གིས་ཀྱང་ལས་དང་ཉོན་མོངས་པའི་བྱི་བ་རྣམས་ཟིལ་གྱིས་གནོན་ཞིང་མི་བཟོད་པར་བྱེད་དོ
ཞེས་སོ། ། འདིར་ཐེག་ཆེན་ཀུན་རྫོབ་སེམས་བསྐྱེད་ལ་ངན་སོང་གི་རྒྱུ་སྡིག་པ་སྔར་བྱས་འདག་
ཅིང་ཕྱིས་འབྱུང་རྒྱུན་གཅོད་པའི་ནུས་པ་ཡོད་པར་གསུངས་པ་དེ་ཉིད་བསྟན་བྱའི་གཙོ་བོ་ཡིན་གྱི་
དོན་དམ་སེམས་བསྐྱེད་ལ་སྒྲིབ་པའི་ས་བོན་འཇོམས་པའི་ནུས་པ་ཡོད་པར་གསུངས་པ་ནི་འདིར་
བཤད་བྱའི་གཙོ་བོ་མིན་པར་གསུངས་སོ། ། བསྒྲུབ་བྱ་ཕན་བདེ་མཆོག་སྒྲུབ་པ་ནི། བསྐལ་
བ་ཆེན་པོ་གྲངས་མེད་དུ་མར་སེམས་ཅན་ལ་ཕན་པ་དང་བདེ་བའི་ཐབས་ནི་གང་ཞིག་ཡིན་སྙམ་
དུ་རྨད་བྱུང་གི་མཁྱེན་རབ་ཀྱིས་རབ་ཏུ་དགོངས་ནས་ལམ་རྣམས་ལ་བརྟགས་ཤིང་དཔྱད་པར་
མཛད་པ་ཡི་ཐུབ་དབང་རྫོགས་པའི་སངས་རྒྱས་རྣམས་ཀྱིས་བྱང་ཆུབ་ཀྱི་སེམས་འདི་ཉིད་ཁོ་ན་
སེམས་ཅན་རྣམས་ལ་ཕན་ཞིང་བདེ་བར་བྱེད་ལ་འཚང་རྒྱ་བའི་ཐབས་ཀྱི་དམ་པ་གནས་སྐབས་
མཐར་ཐུག་གི་དོན་ཐམས་ཅད་འགྲུབ་བྱེད་ཀྱི་རྒྱུའ མ་ས་བོན་ལྟ་བུ་ཡིན་པར་གཟིགས་ཏེ། རྒྱུ་
- 14 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
མཚན་ཅིའི་ཕྱིར་ན་བྱང་ཆུབ་ཀྱི་སེམས་འདིས་ནི་ཚད་དང་གྲངས་གཞལ་བ་དང་བགྲང་དུ་མེད་
པའི་སྐྱེ་བོའི་ཚོགས་རྣམས་ཀྱི་གནས་སྐབས་མངོན་མཐོའི་བདེ་བ་དང་དེར་མ་ཟད་ངེས་ལེགས་
མཆོག་གི་བདེ་བ་བླ་ན་མེད་པའང་སྐྲ་འབལ་བ་དང་ཟས་གཅོད་པ་སོགས་ཀྱི་དཀའ་སྤྱད་དྲག་པོ་
ལ་ལྟོས་མི་དགོས་པར་ལམ་བདེ་བ་ལ་བརྟེན་ནས་བདེ་བླག་ཉིད་དུ་སྟེ་ཐབས་སླ་བའི་སྒོ་ནས་ཐོབ་
པར་བྱེད་ནུས་པའི་ཕྱིར་ཏེ བདེ་ནས་བདེ་བར་འགྲོ་བ་ལ ཞེས་འཆད་འགྱུར་ལྟར་རོ།
འོ་ན་སངས་རྒྱས་ཀྱི་སྐྱེས་རབས་རྣམས་སུ་མགོ་དང་ཡན་ལག་གཅོད་པ་སོགས་ཀྱི་དཀའ་བ་སྤྱད་
པར་གསུངས་པ་དང་འགལ་ལོ་སྙམ་ན། སྐྱོན་མེད་དེ། བྱང་སེམས་དག་སྙིང་རྗེའི་གཞན་
དབང་དུ་གྱུར་པའི་ཕྱིར་དང་སྡུག་བསྔལ་ལ་བདེ་བར་རྟོགས་པའི་ཕྱིར་དང་དོན་མེད་པའི་མུ་
སྟེགས་ཀྱི་དཀའ་སྤྱད་དང་འཁོར་བའི་སྡུག་བསྔལ་སོགས་ལ་ལྟོས་ན་དེ་དག་སྡུག་བསྔལ་མ་ཡིན་
པའི་ཕྱིར་རོ ། སྡུག་བསྔལ་སེལ་ཞིང་བདེ་བ་སྒྲུབ་པའི་རེ་འདོད་སྐོང་བ་ནི། གཞན་ཡང་
བྱང་ཆུབ་སེམས་ནི་རང་གཞན་ཀུན་ལ་ཕན་པའི་ཐབས་མཆོག་ཡིན་ཏེ། སྐྱེས་བུ་འབྲིང་དང་
ཐུན་མོང་བའི་ལམ་ལ་བློ་སྦྱངས་པའི་སྒོ་ནས་རང་ཉིད་ཀྱིས་མྱོང་བར་འགྱུར་བའི་སྐྱེ་རྒ་ན་འཆི་
དང་དམྱལ་བ་སོགས་སྲིད་པའི་སྡུག་བསྔལ་བརྒྱ་ཕྲག་མང་པོ་སྟེ་དཔག་ཏུ་མེད་པ་གཞོམ་པར་
འདོད་ཅིང་སྐྱེས་བུ་ཆེན་པོའི་བསམ་པ་སྦྱངས་པའི་སྒོ་ནས་སེམས་ཅན་མ་ལུས་པའི་མི་བདེ་བ་
སྐྱེ་རྒ་ན་འཆི་བྲེལ་ཕོངས་སོགས་དང་དམྱལ་སོགས་ཀྱི་སྡུག་བསྔལ་མཐའ་དག་བསལ་བར་འདོད་
པ་དང་། སྐྱེས་བུ་ཆུང་ངུ་དང་ཐུན་མོང་བའི་བསམ་པ་སྦྱངས་པའི་སྒོ་ནས་ལྷ་མིའི་བདེ་བ་
སོགས་མངོན་མཐོའི་བདེ་བ་མང་པོ་བརྒྱ་ཕྲག་ལ་ལོངས་སྤྱོད་པར་འདོད་པས་ཀྱང་ཞེས་སམ
ཡང་ན་རང་གཞན་ཐམས་ཅད་ཀྱིས་གནས་སྐབས་ལྷ་མིའི་བདེ་བ་དང་མཐར་ཐུག་ངེས་ལེགས་
མཆོག་གི་བདེ་བ་ལྟ་བུའི་བདེ་མང་བརྒྱ་ཕྲག་དུ་མ་ལ་སྤྱོད་པར་འདོད་པས་ཀྱ འདོད་པའི་དོན་
དེ་དག་འགྲུབ་ངེས་པའི་ཐབས་མཆོག་ཏུ་གྱུར་བའི་བྱང་ཆུབ་སེམས་འདི་ཉིད་རྟག་པར་དུས་ཀུན་
ཏུ་བཏང་བའམ་དོར་བར་མི་བྱ་བར་སེམས་དེ་བསྐྱེད་ཅིང་མི་ཉམས་པའི་སྒོ་ནས་བཟུང་བར་བྱའོ་
ཞེས་གདམས་པའོ། ། མདོ་ལས དགེ་སློང་རྣམས་སྲོག་གི་ཕྱིར་ཡང་བྱང་ཆུབ་ཀྱི་སེམས་
བཏང་བར་མི་བྱའོ། ། ཞེས་སོ གཉིས་པ་ནི། བྱང་ཆུབ་སེམས་སྐྱེས་སོགས་ཏེ།
གང་ཟག་གང་ལ་བསམ་པ་ཁྱད་པར་དུ་འཕགས་པ་སྨོན་པ་དང་འཇུག་པའི་བདག་ཉིད་ཀུན་རྫོབ་
བྱང་ཆུབ་ཀྱི་སེམས་སྐྱེས་པར་གྱུར་ན་སྐྱེས་མ་ཐག་པའི་སྐད་ཅིག་གིས། འཁོར་བའི་བཙོན་ར་
ལུས་དང་ཉོན་མོངས་པའི་ཀུན་འབྱུང་གི་འཆིང་བ་དམ་པོས་བསྡམས་པའམ་བཅིངས་ཤིང་དེའི་
དབང་གིས་སྡུག་བསྔལ་རྣམ་གསུམ་ལ་སོགས་པའི་སྡུག་བསྔལ་སྣ་ཚོགས་ཀྱིས་ཉེན་ཞིང་ཉམ་ཐག་
པའི་སེམས་ཅན་རྣམས་ཀྱང་མིང་གནས་འགྱུར་ནས་བདེ་བར་གཤེགས་པ་རྣམས་ཀྱི་སྲས་ཞེས་
-15-

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བརྗོད་པར་བྱ་ཞིང་དེར་མ་ཟད་མིང་དེ་དང་མཚུངས་པའི་དོན་ཁྱད་པར་ཅན་འཇིག་རྟེན་པ་ལྷ་
དང་མིར་བཅས་པ་སྟེ་ལྷ་མ་ཡིན་ལ་སོགས་པའི་སྐྱེ་བོའི་ཚོགས་ཀྱི་ཐམས་ཅད་ཕྱག་བྱར་འགྱུར་ཞེས་
ཐལ་མོ་སྦྱར་བ་དང་ཕྱག་མཆོད་བཀུར་བསྟི་བྱ་བའི་འོས་སུ་གྱུར་བ་ཐོབ་པ་ཡིན་ནོ་ཞེས་པའོ།¸།
འོད་སྲུང་གིས་ཞུས་པ་ལས། དཔེར་ན་འཁོར་ལོས་བསྒྱུར་བ་བྲན་མོ་དང་། ཉལ་བར་གྱུར་
བ་དེ་ལས་བུ་བྱུང་བ ། བྲན་མོ་ལས་ནི་བྱུང་བར་གྱུར་ཀྱང་དེ། ། རྒྱལ་བོའི་སྲས་ཞེས་
འཇིག་རྟེན་ཟེར་བ་ལྟར། ། བྱང་ཆུབ་སེམས་དཔའ་དང་པོ་སེམས་བསྐྱེད་པ། ། སྲིད་པ་
གསུམ་ན་འཁོར་ཞིང་མཐུ་ཆུང་སྟེ། ། སྦྱིན་དང་ཐབས་ཀྱིས་སེམས་ཅན་མི་འདུལ་ཡང་
སེམས་ཅན་དག་ལ་རྒྱལ་བའི་སྲས་ཞེས་བྱ། ། ཞེས་དང༌། དཔེར་ན་ས་བདག་རྒྱལ་བོ་ཆེན་པོ་
ལ།། མཚན་གྱིས་ལུས་སྤྲས་བུ་ཞིག་ཡོད་གྱུར་ན། གཞོན་ནུ་དེ་ནི་བཙས་པར་མཐོང་མ་
ཐག གྲོང་ཁྱེར་མི་དང་རྒྱལ་ཕྲན་ཐམས་ཅད་འདུ། དེ་བཞིན་བྱང་ཆུབ་སེམས་ནི་བསྐྱེད་
མ་ཐག། མཚན་ལྡན་རྒྱལ་བའི་སྲས་བོ་དེ་ལ་ནི། ། ལྷ་དང་བཅས་པའི་འཇིག་རྟེན་ཕྱག་
འཚལ་ཞིང་། དང་པའི་སེམས་ཀྱིས་ཤིན་ཏུ་གཅེས་པར་འཛིན། ཞེས་སོ།
གསུམ་པ་ཕན་ཡོན་དཔེའི་སྒོ་ནས་བསྟན་པ་ལ་དྲུག་ལས། དང་པོ་གསེར་འགྱུར་གྱི་
དཔེས་སངས་རྒྱས་ཐོབ་པར་བསྟན་པ་ནི། གསེར་འགྱུར་རྩི་ཡི་སོགས་ཏེ དངུལ་ཆུའི་རིགས་
གསེར་འགྱུར་གྱི་རྩི་ཞེས་བྱ་བ། དེ་ཡི་རྣམ་པའམ་བྱེ་བྲག་ཉུང་དུ་སྲང་གཅིག་གིས་ལྕགས་སྲང་
སྟོང་གསེར་བཟང་པོ་མཆོག་ཏུ་སྒྱུར་བར་ནུས་པ་ལྟ་བུ་སྟེ་དེ་དང་འདྲ་བར་སེམས་བསྐྱེད་ཀྱི་རྩིས་
ཟིན་ན་ཕ་མའི་ཁུ་ཁྲག་སོགས་མི་གཙང་བའི་རྒྱུ་ལས་བྱུང་ཞིང་མི་གཙང་བའི་བཟའ་བཏུང་གིས་
གསོས་པ་ངོ་བོ་མི་གཙང་བའི་རྫས་མང་པོའི་རང་བཞིན་དུ་གྱུར་བའི་ལུས་དམན་པ་འདི་ལྟ་བུ་
བླངས་ནས་བཟུང་ཡོད་པ་དེ་ཉིད་མཐར་ཐུག་བསོད་ནམས་བརྒྱ་ལས་གྲུབ་པའི་རྒྱལ་བའི་སྐུ་རིན་
པོ་ཆེ་རིན་ཐང་མེད་པ་དགོས་འདོད་ཐམས་ཅད་འབྱུང་ཞིང་རྒུད་པའི་སྡུག་བསྔལ་ཐམས་ཅད་
ལས་སྐྱོབ་ནུས་པའི་ཡོན་ཏན་དང་ལྡན་པར་བསྒྱུར་པས་ན་གསེར་འགྱུར་གྱི་རྩི་ཁྱད་པར་ཅན་ལྟ་
བུའི་བྱང་ཆུབ་ཀྱི་སེམས་ཞེས་བྱ་བ་འདི་རབ་ཏུ་བསྐྱེད་ནས་མི་ཉམས་པར་བརྟན་པོར་ཟུངས་
ཤིག་ཅེས་པ་སྟེ། སྡོང་པོ་བཀོད་པ་ལས རིགས་ཀྱི་བུ་འདི་ལྟ་སྟེ། དཔེར་ན་དངུལ་ཆུའི་
རིགས་གསེར་དུ་སྣང་བ་ཞེས་བྱ་བ་ཡོད་དེ་དེ་ནི་སྲང་གཅིག་གིས་ལྕགས་སྲང་སྟོང་གསེར་དུ་འགྱུར་
རོ། ། དངུལ་ཆུ་སྲང་གཅིག་པོ་དེ་ནི་ལྕགས་སྲང་སྟོང་བོ་དེས་ཟད་པར་བྱེད་པའམ་ལྕགས་སུ་
བསྒྱུར་བར་མི་ནུས་སོ། ། དེ་བཞིན་དུ་ཐམས་ཅད་མཁྱེན་པ་ཉིད་དུ་སེམས་བསྐྱེད་པའི་དངུལ་
ཆུའི་ཁམས་དགེ་བའི་རྩ་བ་ཡོངས་སུ་བསྔོ་བ་དང་ཡེ་ཤེས་ཀྱི་གཟུང་བ་གཅིག་གིས་ལས་དང་ཉོན་
མོངས་པའི་སྒྲིབ་པའི་ལྕགས་ཐམས་ཅད་ཟད་པར་བྱས་ཏེ་ཆོས་ཐམས་ཅད་ཐམས་ཅད་མཁྱེན་པ་
16

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
ཉིད་ཀྱི་གསེར་གྱི་ཁ་ཏོག་ཏུ་བྱེད་ཀྱང་ཐམས་ཅད་མཁྱེན་པ་ཉིད་དུ་སེམས་བསྐྱེད་པའི་དངུལ་ཆུའི་
ཁམས་གཅིག་པོ་དེ་ནི་ལས་དང་ཉོན་མོངས་པའི་ལྕགས་ཐམས་ཅད་ཀྱིས་ཀྱང་ཀུན་ནས་ཉོན་
མོངས་པར་བྱ་བའམ་ཟད་པར་བྱ་བར་མི་ནུས་སོ། ། ཞེས་སོ གཉིས་པ་རིན་པོ་ཆེའི་
དཔེས་དོན་ཆེ་བར་བསྟན་པ་ནི། འགྲོ་བའི་དེད་དཔོན་སོགས་ཏེ། དཔེར་ན་དེད་དཔོན་
ཐབས་ལ་མཁས་ཤིང་བློ་གྲོས་དང་ལྡན་པ་གཞན་བསླུ་འདོད་ཀྱི་བསམ་པ་མེད་ཅིང་ཕན་སེམས་
དང་ལྡན་པས་ཚོང་པ་རྣམས་རིན་པོ་ཆེའི་གླིང་དུ་ཁྲིད་ནས་རིན་པོ་ཆེའི་ཚོགས་རྣམས་ལེགས་པར་
བརྟགས་ཏེ་བླངས་པ་ན་ཚོང་པ་རྣམས་ཀྱིས་རིན་པོ་ཆེ་དེ་གཅེས་པར་འཛིན་པ་བཞིན་དུ འགྲོ་
བའི་ཚོགས་མཐའ་ཡས་པ་ཐབས་མཁས་ཀྱི་མཛད་པ་དུ་མའི་སྒོ་ནས་སྲིད་པའི་རྒྱ་མཚོ་ལས་བསྒྲལ་
ཏེ་སྐལ་བ་ཇི་ལྟ་བ་བཞིན་དུ་ཐར་པའི་གྲོང་ཁྱེར་དུ་ཁྲིད་ནས་ཡོན་ཏན་གྱི་ནོར་རིན་པོ་ཆེ་ལ་སྦྱོར་
བའི་དེད་དཔོན་མཚུངས་ཟླ་མེད་པ་གཅིག་པུ་རྫོགས་པའི་སངས་རྒྱས་ཞེས་ཚད་མེད་པའི་ཤེས་
བྱའི་རྣམ་པ་ཐམས་ཅད་མངོན་སུམ་དུ་མཁྱེན་པའི་བློ་གྲོས་མངའ་ཞིང་མི་ཤེས་པ་བྲལ་པ་གཡོ་མེད་
པར་ཕན་བདེ་འབའ་ཞིག་སྒྲུབ་པར་བཞེད་པ་དེས་འགྲོ་བ་རྣམས་ཀྱི་དབུལ་ཕོངས་སེལ་ཞིང་
དགོས་དགུའི་རེ་འདོད་སྐོང་བའི་ཐབས་མཆོག་ཏུ་གྱུར་བའི་དམ་ཆོས་རིན་པོ་ཆེ་དེ་གང་ཡིན་ཞེས་
ཆོས་རྣམས་ལ་ནན་ཏན་གྱི་སྒོ་ནས་ལེགས་པར་ཡོངས་སུ་བརྟགས་པ་ན་བྱང་ཆུབ་ཀྱི་སེམས་འདི་ཁོ་
ན་ཡོན་་ཀོན་ཞིང་རིན་ཐང་ཆེ་བ་དང་དེ་ཙམ་དུ་ཕན་འདོགས་ཀྱང་ཤིན་ཏུ་ཆེ་
བར་གཟིགས་ལ་སངས་རྒྱས་ཀྱིས་ཇི་ལྟར་གཟིགས་པ་ལ་འཁྲུལ་བ་མི་མངའ་བས་འགྲོ་བའི་གནས་
རིགས་དྲུག་གི་སྡུག་བསྔལ་སྣ་ཚོགས་ལ་སྤྱོད་པའི་རྒུད་པ་མཐའ་དག་དང་བྲལ་བར་འདོད་ཅིང་
མངོན་མཐོ་ངེས་ལེགས་ཀྱི་བདེ་བ་རྒྱ་ཆེན་པོ་ལ་སྤྱོད་པར་འདོད་པ་རྣམས་ཀྱིས་རིན་ཆེན་དབང་གི་
རྒྱལ་བོ་ལྟ་བུ་རྙེད་དཀའ་ཞིང་རྙེད་ན་དོན་ཆེ་བའི་རིན་ཆེན་བྱང་ཆུབ་ཀྱི་སེམས་དེ་དང་པོ་ལེགས་
པར་བསྐྱེད་དེ། དེ་ནས་གཅེས་སྤྲས་ཀྱི་བསམ་ང མེ་ཉམས་པར་བརྟན་པོར་ཟུངས་ཤིག་ཅེས་
པ་སྟེ སྡོང་པོ་བཀོད་པ་ལས། རིགས་ཀྱི་བུ་འདི་ལྟ་སྟེ དཔེར་ན་ཇི་སྲིད་དུ་ཉི་མ་དང་ཟླ་
བའི་དཀྱིལ་འཁོར་གྱི་འོད་ཀྱིས་སྣང་བར་བྱེད་པ་དེ་སྲིད་དུ་ནོར་དང་འབྲུ་དང་རིན་པོ་ཆེ་དང་ས་
ལེ་སྦྲམ་དང་དངུལ་དང་མེ་ཏོག་དང་སྤོས་དང་ཞྭ་དང་བྱུག་པ་དང་གོས་དང་ལོངས་སྤྱོད་གང་
ཇི་སྙེད་པ་དེ་དག་ཐམས་ཅད་ཀྱིས་ནོར་བུ་རིན་པོ་ཆེ་དབང་གི་རྒྱལ་བོའི་རིན་དུ་མི་བཟོད་དོ། །
དེ་བཞིན་དུ་དུས་གསུམ་དུ་ཐམས་ཅད་མཁྱེན་པའི་ཡེ་ཤེས་ཀྱིས་ཆོས་ཀྱི་དབྱིངས་སུ་ཡུལ་སྣང་བར་
མཛད་པར་དེ་སྲིད་དུ་ལྷ་དང་མིའི་སེམས་ཅན་ཐམས་ཅད་ཀྱི་དང་ཉན་ཐོས་དང་རང་སངས་རྒྱས་
ཀྱི་དགེ་བའི་རྩ་བ་ཟག་པ་དང་བཅས་པ་ཟག་པ་མེད་པའི་དགེ་བ་གང་ཇི་སྙེད་ཡོད་པ་དེ་དག་
ཐམས་ཅད་ཀྱིས་ནི་བྱང་ཆུབ་ཏུ་སེམས་བསྐྱེད་པའི་ནོར་བུ་རིན་པོ་ཆེ་དབང་གི་རྒྱལ་བོའི་རིན་དུ་
- 17 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
མི་ཆོག་གོ། ཞེས་སོ གསུམ་པ་འབྲས་བུ་ཅན་གྱི་ལྗོན་ཤིང་གི་དཔེས་དགེ་རྩ་མི་ཟད་ཅིང་
གོང་དུ་འཕེལ་བར་བསྟན་པ་ནི དགེ་བ་གཞན་ཀུན་སོགས་ཏེ། བྱང་ཆུབ་སེམས་ཀྱིས་མ་
ཟིན་པའི་འཇིག་རྟེན་ལས་འདས་མ་འདས་ཀྱི་དགེ་བ་གཞན་ཀུན་ནི་ཚོམས་ལས ཆུ་ཤིང་
འབྲས་བུ་བཅོམ་པར་འགྱུར། ། ཞེས་ཆུ་ཤིང་གིས་ལན་གཅིག་གི་ཚེ་འབྲས་བུ་བསྐྱེད་དེ་ནས་རྩ་
བ་ཟད་པས་སྐམ་སྟེ་ཕྱིས་འབྲས་བུ་སྐྱེ་མི་སྲིད་པར་གསུངས་པ་བཞིན་དུ་མངོན་མཐོ་འཐོབ་བྱེད་ཀྱི་
དགེ་རྩ་རྣམས་ཀྱིས་རང་འབྲས་ལྷ་མི་ལྟ་བུའི་ཉེར་ལེན་གྱི་ཕུང་བོ་བསྐྱེད་དེ་རྣམ་སྨིན་ཕྱུངས་ནས་
འཛད་ལ། དམན་པའི་མྱང་འདས་འཐོབ་བྱེད་ཀྱི་དགེ་རྩ་རྣམས་ཀྱིས་ནི་རང་འབྲས་ཉན་རང་
གི་བྱང་ཆུབ་ལྟ་བུ་སོ་སོར་བསྐྱེད་ནས་ང་ལྷག་མ་་པར་ཟད་པར་གྱུར་ནས་སླར་འབྲས་བུ་
བསྐྱེད་པའི་ནུས་པ་རྒྱུན་ཆད་པར་འགྱུར་བ་ཉིད་ཡིན་ལ་དཔག་བསམ་གྱི་ཤིང་ངམ་ཁམ་བུ་སྟར་ག་
སོགས་ཀྱི་འབྲས་བུ་ཅན་གྱི་ལྗོན་ཤིང་བཟང་པོ་ལས་ལོ་རེ་བཞིན་དུ་འབྲས་བུ་འབྱུང་ཡང་དེ་ཙམ་
གྱིས་ཟད་པར་མི་འགྱུར་བ་དེ་བཞིན་དུ་བྱང་ཆུབ་སེམས་ཀྱི་མཐུས་ཡོངས་སུ་ཟིན་པའི་དགེ་བའི་
ལྗོན་ཤིང་བཟང་བོ་ལས་ཀྱང་གནས་སྐབས་ལྷ་དབང་དང་འཁོར་ལོས་བསྒྱུར་རྒྱལ་ལྟ་བུའི་ལྷ་མིའི་
བདེ་འབྲས་རྒྱ་ཆེན་པོ་བསྐྱེད་ནས་མཐར་བླ་ན་མེད་པའི་བྱང་ཆུབ་ཆེན་པོ་སྐྱེད་པའི་བར་གྱི་དུས་
རྟག་པར་འབྲས་བུ་འབྱིན་ཡང་བྱང་ཆུབ་སེམས་ཀྱི་སྟོབས་ལས་སླར་དགེ་བ་རྒྱུན་ཆགས་སུ་འབྱུང་
ལ། དེ་དག་གིས་ཀྱང་འབྲས་བུ་རྒྱུན་ཆད་མེད་པར་འབྱིན་པས་ནི་ནམ་ཡང་མི་ཟད་ཅིང་ལྷག་
པར་གོང་ནས་གོང་དུ་འཕེལ་བར་འགྱུར་ཏེ བསླབ་བཏུས་ཀྱི་བསོད་ནམས་སྤེལ་བའི་སྐབས་
བྱང་ཆུབ་སེམས་ཏེ་མདོར་བསྡུས་ན། བསོད་ནམས་འཕེལ་བའི་རྒྱུ་ཡིན་ནོ ། དཀོན་མཆོག་
གི་ཟ་མ་ཏོག་ལས། འཇམ་དཔལ་འདི་ལྟ་སྟེ དཔེར་ན་སྤོས་ཀྱི་ཤིང་ལྗོན་པ་སྣ་ཚོགས་པ་ནི་
ཁམས་བཞིས་བཟུང་ནས་རྣམ་པར་འཕེལ་ལོ། ། འཇམ་དཔལ་དེ་བཞིན་དུ་ཚོགས་སྣ་ཚོགས་
བསགས་པའི་བྱང་ཆུབ་སེམས་དཔའི་དགེ་བའི་རྩ་བ་ཡང་བྱང་ཆུབ་ཀྱི་སེམས་ཀྱིས་བཟུང་ཞིང་
ཐམས་ཅད་མཁྱེན་པ་ཉིད་དུ་ཡོངས་སུ་བསྡོས་ན་རྣམ་པར་འཕེལ་ལོ། ། ཞེས་གསུངས་པ་
བཞིན་ནོ། ། བཞི་པ་སྐྱེལ་མ་དཔའ་པོའི་དཔེས་ངེས་པའི་སྡིག་པ་ཟིལ་གྱིས་གནོན་པར་བསྟན་
པ་ནི། སྡིག་པ་ཤིན་ཏུ་སོགས་ཏེ། དམྱལ་སོགས་ཀྱི་སྡུག་བསྔལ་བཟོད་དཀའ་བ་བསྐྱེད་པར་
ངེས་པའི་སྡིག་པ་མཆོག་གསུམ་ལ་གནོད་པ་བྱས་པའམ་མཚམས་མེད་པ་ལྔ་ལ་སོགས་པ་ཤིན་ཏུ་མི་
བཟད་པ་སྔར་བྱང་ཆུབ་ཏུ་སེམས་མ་བསྐྱེད་པའི་དུས་སུ་བྱས་པ་ཡིན་ན་ཡང་དཔེར་ན་སྐྱེལ་མ་
དཔའ་བོ་སྟོབས་དང་ལྡན་པ་ལ་བརྟེན་ནས་ལམ་དུ་དགྲ་མི་ཤ་བོ་ལྟ་བུའི་འཇིགས་པ་ཆེན་པོ་ལས་
སྐྱོབ་པ་ལྟར་གཉེན་པོ་སྟོབས་དང་ལྡན་པའི་བྱང་ཆུབ་ཀྱི་སེམས་གང་ལ་བརྟེན་ནས་རྒྱུ་སྡིག་པ་ཆེན་
པོ་དེ་དག་ཟིལ་གྱིས་མནན་ནས་ནུས་པ་ཉམས་པར་བྱས་པ་ལས་དེ་དག་གི་འབྲས་བུ་ངན་འགྲོའི་
- 18

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
འཇིགས་པ་མི་བཟད་པ་ལས་རིང་པོར་མི་ཐོགས་པར་ཡུད་ཙམ་མམ་སྐད་ཅིག་ཉིད་ཀྱིས་སྒྲོལ་བར་
འགྱུར་བ་དེ་ལྟ་བས་ན་གཉེན་པོ་ཁྱད་པར་ཅན་བྱང་ཆུབ་ཀྱི་སེམས་སྒོམ་པ་དེ་ལ་འཇུག་ལྡོག་གི་
གནས་ལ་གཟོབ་པ་ལྷུར་ལེན་བྱེད་པའི་སྐྱེ་བོ་བག་ཡོད་ཅན་རྣམས་ཀྱིས་རྒྱུ་མཚན་ཅིས་མི་བསྟེན་ཏེ་
རྣམ་དཔྱོད་ཀྱི་བློ་གྲོས་ཡོད་ན་ཅི་ནས་ཀྱང་བསྟེན་རིགས་སོ། ། སྡོང་པོ་བཀོད་པ་ལས
རིགས་ཀྱི་བུ་འདི་ལྟ་སྟེ། དཔེར་ན་དཔའ་བོ་ལ་བརྟེན་པའི་མི་ནི་དགྲ་ཐམས་ཅད་ཀྱིས་མི་
འཇིགས་སོ ། དེ་བཞིན་དུ་བྱང་ཆུབ་སེམས་དཔའ་ཐམས་ཅད་མཁྱེན་པ་ཉིད་དུ་སེམས་
བསྐྱེད་པ་དཔའ་བོ་ལ་བརྟེན་པ་ཡང་སྤྱོད་པ་ངན་པའི་དགྲ་ཐམས་ཅད་ཀྱིས་མི་འཇིགས་སོ།
ཞེས་སོ།། ལྔ་པ་དུས་མཐའི་མེའི་དཔེས་མ་ངེས་པའི་སྡིག་པ་དྲུངས་ནས་འབྱིན་པར་བསྟན་པ་
ནི དེས་ནི་དུས་མཐའི་སོགས་ཏེ། བྱང་ཆུབ་ཀྱི་སེམས་དེས་ནི་བསྐལ་བ་འཇིག་པའི་དུས་ཀྱི་
མཐའི་སྐབས་སུ་ཉི་མ་བདུན་ཤར་པའི་མེས་བསམ་གཏན་དང་པོ་མན་ཆད་ཀྱི་སྣོད་ཐམས་ཅད་
ཐལ་བའི་ལྷག་མ་ཙམ་ཡང་མ་ལུས་པར་སྲེག་པར་བྱེད་པ་དེ་བཞིན་དུ་དམྱལ་སོགས་ཀྱི་སྡུག་བསྔལ་
མི་བཟད་པ་བསྐྱེད་ནུས་པའི་སྡིག་པ་ཆེན་པོ་རྣམས་ཀྱང་སྐད་ཅིག་གཅིག་གིས་ངེས་པར་ཏེ་གདོན་
མི་ཟ་བར་སྲེག་པར་བྱེད་ཅིང་རྣམ་སྨིན་རྩ་བ་ནས་འཇོམས་པར་བྱེད་ནུས་པས་ན། དེ་ལ་བག་
ཅན་རྣམས་ཀྱིས་ཅིས་མི་བསྟེན་ཞེས་སམ དེ་ལ་མི་ཤེས་སྐྱེ་བོས་ཅིས་མི་བསྟེན་ཞེས་འདིར་ཡང་
སྦྱར་གསུངས་སོ ། དེ་ལྟར་སྔོང་པོ་བཀོད་པར ཉེས་བྱས་ཐམས་ཅད་སྲེག་པའི་བསྐལ་
བའི་མེ་ལྟ་བུའོ། མི་དགེ་བའི་ཆོས་ཐམས་ཐད་ནུབ་པར་བྱེད་པས་སའི་འོག་ལྟ་བུའོ།
ཞེས་སོ། ། དེ་ཡང་བསམ་བཞིན་དུ་བྱས་པ་དང་བསགས་པའི་ལས་ལ་མྱོང་ངེས་ཀྱི་ལས་དང་
བསམ་བཞིན་དུ་བྱས་ལ་མ་བསགས་པའི་ལས་ལ་མྱོང་བར་མ་ངེས་པ་ཞེས་གསུངས་སོ། དྲུག་
པ་འདིར་མ་བཤད་པ་གཞན་དུ་ཞལ་འཕང་བ་ནི། དེ་ཡི་ཕན་ཡོན་སོགས་ཏེ། གོང་དུ་བཤད་
པ་དེ་དག་ཏུ་མ་ཟད་ཀུན་རྫོབ་བྱང་ཆུབ་ཀྱི་སེམས་དེ་ཡི་ཕན་ཡོན་དང་བསྔགས་པ་དཔག་ཏུ་མེད་
པ་མཐའ་ཡས་པ་གཞན་དག་ནི་རྗེ་བཙུན་བྱམས་པ་མགོན་པོ་མཁྱེན་རབ་ཀྱི་བློ་གྲོས་མཆོག་དང་
ལྡན་པས་གཞོན་ནུ་ནོར་བཟང་ལ་བཤད་དེ། སྡོང་པོ་བཀོད་པ་ལས། གྲོང་ཁྱེར་སྐྱིད་པའི་
འབྱུང་གནས་ཀྱི་ཚོང་དཔོན་ནོར་བརྟན་གྱི་བུ་གཞོན་ནུ་ནོར་བཟང་བྱ་བ་དེས་དང་པོ་འཕགས་པ་
འཇམ་དཔལ་གྱི་དྲུང་དུ་བྱང་ཆུབ་ཏུ་སེམས་བསྐྱེད་དེ་བྱང་ཆུབ་སེམས་དཔའི་སྤྱོད་པ་ཚོལ་པའི་
ཕྱིར་རིམ་གྱིས་སོང་ནས་དགེ་བའི་གཤེས་གཉེན་མང་པོ་བསྟེན་ནས་བྱང་ཆུབ་སེམས་ཀྱི་སྤྱོད་པ་
མཉན་ཏེ། མཐར་ལྷོ་ཕྱོགས་ཀྱི་རྒྱ་མཚོའི་འགྲམ་དུ་ཕྱིན་པ་ན། དེར་ཁང་པ་བརྩེགས་པ་རྣམ་
པར་སྣང་མཛད་ཀྱིས་བརྒྱན་པའི་སྙིང་བོ་ཅན་གྱི་ཕྱོགས་གཅིག་ནས་རྗེ་བཙུན་བྱམས་པའི་འཁོར་
རྒྱ་མཚོ་ལྟ་བུ་ལ་ཆོས་སྟོན་པ་མཐོང་ནས་ནོར་བཟང་གིས་ཕྱག་འཚལ་བསྟོད་པ་སྣ་ཚོགས་ཀྱིས་
19

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བསྟོད་དེ་སྒོར་སྡོད་པ་ན བྱམས་པ་ཉིད་ཚངས་པ་དང་བརྒྱ་བྱིན་སོགས་འཁོར་དུ་མས་བསྐོར་
ཏེ་ཕྱོགས་གཅིག་ནས་ཁང་བརྩེགས་ཀྱི་ནང་དུ་བྱིན་པ་མཐོང་ནས་ཕྱག་འཚལ་བ་དང་བྱམས་
པས་ཕྱག་གཡས་པས་འཁོར་རྣམས་ལ་ནོར་བཟང་བསྟན་ནས། ལྟོས་ཤིག་བསམ་པ་ཡོངས་སུ་
དག་པ་འདི། ། ནོར་བཟང་ནོར་རྣམས་རབ་ཏུ་བརྟན་པའི་བུ། ། བྱང་ཆུབ་སྤྱོད་པ་དམ་པ་
ཡོངས་འཚོལ་ཞིང་། མཁས་པ་ང་ཡི་དྲུང་དུ་ལེགས་པར་འོངས། ། ཞེས་བསྔགས་པ་
གསུངས་ནས། ལེགས་པར་འོངས་སམ་སྙིང་རྗེ་བྱམས་བྱུང་ཁྱོད། ། བྱམས་པའི་དཀྱིལ་
འཁོར་ཡངས་པ་ལེགས་འོངས་སམ། ལེགས་པར་འོངས་སམ་བལྟ་ན་རབ་ཞི་བ། ། སྤྱད་
པ་སྤྱོད་ཚེ་དུབ་པར་མ་གྱུར་ཏམ། ། རྣམ་དག་བསམ་ལྡན་ཚུར་ཤོག་འོངས་པ་ལེགས།
ཞེས་སོགས་བསྔགས་པ་མང་དུ་གསུངས་པ་དང་ནོར་བཟང་གིས་འཕགས་པ་བདག་བླ་ན་
མེད་པའི་བྱང་ཆུབ་ཏུ་ཞུགས་པ་ན་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱིད་དང་ཇི་
ལྟར་ནན་ཏན་ཏུ་བགྱིད་པ་འཚལ་ཏེ། འཕགས་པ་ནི་བྱང་ཆུབ་ལ་ཚེ་གཅིག་གིས་ཐོགས་པའི་
ཡོན་ཏན་ཆེན་པོ་དང་ལྡན་པ་ལགས་པས་ཇི་ལྟར་བསླབ་པར་བགྱི་བ་བཀའ་སྩལ་ཏུ་གསོལ
ཞེས་ཞུས་པའི་ཚེ། བྱམས་པས་འཁོར་རྣམས་ལ་ནོར་བཟང་འདི་བྱང་སེམས་ཀྱི་སྤྱོད་པ་ལ་
བརྩོན་པ་ཐོག་མར་འཇམ་ད ས་གྱི་དྲུང་དུ་སེམས་བསྐྱེད། དེ་ནས་འཇམ་དཔལ་གྱིས་བཏང་
ནས་གྲོང་ཁྱེང་དཔལ་གྱི་འབྱུང་གནས་ནས་བཟུང་སྟེ་ལྷོ་ཕྱོགས་ཀྱི་རྒྱུད་ཐམས་ཅད་བརྒྱུད་དེ་དགེ་
བའི་བཤེས་གཉེན་བརྒྱ་རྩ་བཅུ་ལ་སོགས་སུ་དྲི་བ་བྱེད་ཅིང་ཐ་མ་ངའི་དྲུང་འདིར་སྐྱོ་བ་ཐམས་
ཅད་དང་བྲལ་བའི་ལྷག་པའི་བསམ་པས་ཕྱིན་ཏེ་ཞེས་སོགས་དེའི་བསྔགས་པ་རྒྱ་ཆེར་གསུངས་
ནས། ནོར་བཟང་ལ་ཁྱེད་ཀྱིས་བྱང་ཆུབ་ཏུ་སེམས་བསྐྱེད་པ་ལེགས་སོ་ལེགས་སོ། རིགས་
ཀྱི་བུ་ཁྱེད་ནི་དགེ་བའི་བཤེས་གཉེན་གྱིས་ཡོངས་སུ་བཟུང་ངོ༌། དེ་ཅིའི་ཕྱིར་ཞེ་ན། རིགས་
ཀྱི་བུ་བྱང་ཆུབ་ཀྱི་སེམས་ནི་སངས་རྒྱས་ཀྱི་ཆོས་ཐམས་ཅད་ཀྱི་ས་བོན་ལྟ་བུའོ། ། འགྲོ་བ་
ཐམས་ཅད་ཀྱི་ཆོས་དཀར་བོ་རྣམ་པར་འཕེལ་པར་བྱེད་པས་ཞིང་ལྟ་བུའོ། ། འཇིག་རྟེན་
ཐམས་ཅད་རབ་ཏུ་བརྟེན་པས་ས་ལྟ་བུའོ། ཞེས་སོགས་དང་དབུལ་བ་ཐམས་ཆད་ཡང་
དག་པར་གཅོད་པས་རྣམ་ཐོས་ཀྱི་བུ་ལྟ་བུའོ། ། དོན་ཐམས་ཅད་ཡང་དག་པར་སྒྲུབ་པས་ཡིད་
བཞིན་གྱི་ནོར་བུའི་རྒྱལ་བོ་ལྟ་བུའོ། བསམ་པ་ཐམས་ཅད་ཡོངས་སུ་རྫོགས་པར་བྱེད་པས་
བུམ་པ་བཟང་པོ་ལྟ་བུའོ། ། ཉོན་མོངས་པའི་དགྲ་ཕམ་པར་བྱ་བ་ལ་མདུང་ཐུང་ལྟ་བུའོ།
ཚུལ་བཞིན་མ་ཡིན་པ་ཡིད་ལ་བྱེད་པ་འགེབས་པས་གོ་ཆ་ལྟ་བུའོ ། ཉོན་མོངས་པའི་མགོ་
ལྷུང་བར་བྱེད་པས་རལ་གྲི་ལྟ་བུའོ། ། ཉོན་མོངས་པའི་ཤིང་གཅོད་པས་སྟ་རེ་ལྟ་བུའོ
འཚེ་བ་ཐམས་ཅད་ལས་སྐྱོབ་པའི་མཚོན་ཆ་ལྟ་བུའོ། ། འཁོར་བའི་ཆུ་ཡི་ནང་ནས་གནས་པ་
- 20 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
སྟེང་དུ་འབྱིན་པས་མཆིལ་བ་ལྟ་བུའོ། ། སྒྲིབ་པ་དང་ཁེབས་པའི་རྩ་བ་ཐམས་ཅད་རྣམ་པར་
འཐོར་བས་རླུང་གི་དཀྱིལ་འཁོར་ལྟ་བུའོ། ། བྱང་ཆུབ་སེམས་དཔའི་སྤྱོད་པ་དང་སྨོན་ལམ་
ཐམས་ཅད་བསྡུས་པའི་ཕྱིར་མདོར་བསྟན་པ་ལྟ་བུའོ། ། ལྷ་དང་མི་དང་ལྷ་མ་ཡིན་དུ་བཅས་
པའི་འཇིག་རྟེན་ལ་མཆོད་རྟེན་ལྟ་བུ་སྟེ་མདོར་ན་སངས་རྒྱས་ཀྱི་ཆོས་ཐམས་ཅད་དང་སངས་རྒྱས་
ཀྱི་ཡོན་ཏན་ཐམས་ཅད་ཇི་སྙེད་ཡོད་པ་བྱང་ཆུབ་ཀྱི་ཡོན་ཏན་དང་ཕན་ཡོན་ཡང་དེ་སྙེད་ཡོད་
དོ ། དེ་ཅིའི་ཕྱིར་ཞེ་ན་བྱང་ཆུབ་སེམས་དཔའི་སྤྱོད་པའི་དཀྱིལ་འཁོར་ཐམས་ཅད་ཀྱང་འདི་
ལས་བྱུང་བ་སྟེ། འདས་པ་དང་མ་འོངས་པ་དང་ད་ལྟར་བྱུང་བའི་དེ་བཞིན་ག གས་པ་ཐམས་
ཅད་ཀྱང་འདི་ལས་སྐྱེས་སོ། ། རིགས་ཀྱི་བུ། དེ་ལྟར་བྱང་ཆུབ་ཀྱི་སེམས་ནི་ཡོན་ཏན་དེ་དག་
དང་ཡོན་ཏན་གྱི་བྱེ་བྲག་ཚད་མེད་པ་གཞན་དང་ཡང་ལྡན་ནོ་ཞེས་སོགས་མདོ་ནས་གསུངས་པའི་
ཕན་ཡོན་མང་དུ་ཡོད་པའི་ནང་ནས་བསླབ་བཏུས་སུ་དྲངས་པ་སོགས་འགའ་ཞིག་འདིར་བཀོད་
པའོ། །
གཉིས་པ་སྨོན་འཇུག་སོ་སོའི་ཕན་ཡོན་ལ་གསུམ དབྱེ་བ་དང་ངོ་བོའི་ཁྱད་པར
ཕན་ཡོན་གྱི་ཁྱད་པར། ལུང་རིགས་ཀྱི་སྒོ་ནས་སྒྲུབ་པའོ། དང་པོ་ནི། བྱང་ཆུབ་སེམས་
དེ་སོགས་ཏེ དེ་ལ་ངོ་བོས་དབྱེ་བ་ནི། བྱང་ཆུབ་ཀྱི་སེམས་དེ་ལ་ས་མཚམས་དང་དཔེ་གྲོགས་
ཀྱི་དབྱེ་བ་དང་། སྐྱེ་ཚུལ་གྱི་སྒོ་ནས་ཀུན་རྫོབ་དང་དོན་དམ་པའི་སེམས་བསྐྱེད་གཉིས་སུ་དབྱེ་
བ་སོགས་དབྱེ་སྒོ་མང་དུ་ཡོད་ཀྱང་། ངོ་བོའི་སྒོ་ནས་མདོར་བསྡུས་ཏེ་དབྱེ་ན་རྣམ་པ་གཉིས་སུ་
ཤེས་བར་བྱ་སྟེ བླ་མེད་བྱང་ཆུབ་ཏུ་སྨོན་པའི་སེམས་བསྐྱེད་པ་དང་ནི་བླ་མེད་བྱང་ཆུབ་ཏུ་
འཇུག་པའི་སེམས་བསྐྱེད་པ་གཉིས་ཡོད་ལ་དེ་གཉིས་ཀ་ཀུན་རྫོབ་སེམས་བསྐྱེད་མཚན་ཉིད་པ་
ཡིན་ནོ ། སྡོང་པོ་བཀོད་པའི་མདོ་ལས། རིགས་ཀྱི་བུ་སེམས་ཅན་གང་དག་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཏུ་སྨོན་པ་དེ་དག་ནི་སེམས་ཅན་གྱི་ཁམས་ན་དཀོན་ནོ། །
དེ་བས་ཀྱང་གང་དག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཆས་པའི་སེམས་ཅན་
དེ་དག་ནི་ཤིན་ཏུ་དཀོན་ནོ ། ཞེས་འབྱུང་བ་ལྟ་བུའོ ཞེས་སོ ངོ་བོ་ཁྱད་པར་
དཔེའི་སྒོ་ནས་བསྟན་པ་ནི། སྐྱེས་བུ་གང་དག་ཡུལ་གང་ཞིག་ཏུ་འགྲོ་བར་བྱའོ་སྙམ་པའི་སྒོ་ནས་
ཡུལ་དེར་འགྲོ་བར་འདོད་པའི་བློ་རྐང་བ་འདེགས་འཇོག་སོགས་ཀྱི་སྒོ་ནས་ལམ་དུ་ཆས་ཤིང་འགྲོ་
བའི་བྱ་བ་དང་བཅས་པ་དེའི་དུས་སུ་ཡང་ཡུལ་དེར་འགྲོ་བར་བྱའོ་སྙམ་པའི་བློ་ཡོད་དེ། དེ་
གཉིས་ལ་དེར་འགྲོ་སྙམ་པའི་བློ་འདྲ་བར་ཡོད་ཀྱང་དངོས་སུ་འགྲོ་བ་ཡི་བྱ་བས་མ་ཟིན་པ་དང་
ཟིན་པའི་ཁྱད་པར་རམ་བྱེ་བྲག་ཇི་ལྟར་ཡོད་པ་ཤེས་པ་ལྟར་གྱི་དཔེ་དེ་བཞིན་དུ་རང་གཞན་ལ་
ཕན་པའི་དོན་སྒྲུབ་པའི་ཐབས་ཤེས་པའི་མཁས་པའམ་སེམས་བསྐྱེད་གཉིས་ཀྱི་མཚན་ཉིད་ཀྱི་
- 21 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
ཁྱད་པར་སོགས་བྱང་ཆུབ་ཀྱི་སེམས་ཀྱི་རྣམ་གཞག་ཇི་ལྟ་བ་བཞིན་ཤེས་པའི་མཁས་པས་སྨོན་པ་
དང་འཇུག་པའི་སེམས་བསྐྱེད་འདི་གཉིས་ཀྱི་ཁྱད་པར་རམ་བྱེ་བྲག་རིམ་པ་བཞིན་དུ་ཤེས་བར་
བྱའོ། གཉིས་པ་ཕན་ཡོན་གྱི་ཁྱད་པར་ནི། བྱང་ཆུབ་སྨོན་པའི་སོགས་ཏེ། དེ་ལ་སྨོན་
པའི་ཕན་ཡོན་དང་འཇུག་པ་དེ་ལས་ལྷག་ཚུལ་ནི། འོ་ན་སྨོན་སེམས་དེ་རྒྱལ་སྲས་ཀྱི་སྤྱོད་པ་
ཉམས་ལེན་གྱི་བྱ་བས་མ་ཟིན་ན་འབྲས་བུ་ལ་དམ་བཅའ་བ་ཙམ་ཏུ་ཟད་པས་སྔར་བཤད་པའི་
ཕན་ཡོན་རྣམས་འབྱུང་མི་རིགས་ལ་ཟིན་ན་འཇུག་སེམས་དང་ཁྱད་མེད་དོ་ཞེ་ན། བྱང་ཆུབ་ཏུ་
སྨོན་པའི་སྒོ་ནས་སེམས་བསྐྱེད་པའི་སྨོན་སེམས་དེ་སྤྱོད་པ་ཉམས་ལེན་ལ་ནན་ཏན་དང་བྲལ་ཡང་
སངས་རྒྱ ད་ཀྱི་རྒྱུ་ཡིན་པས་སེམས་བསྐྱེད་དེ་ལས་ནི་མཐར་ཐུག་བྱང་ཆུབ་ཆེན་པོ་འབྱུང་བ་
སྨོས་ཅི་དགོས་གནས་སྐབས་འཁོར་བ་ན་གནས་པའི་ཚེ་ཡང་ལྷ་དང་མིའི་དབང་ཕྱུག་ཐོབ་ནས་
འཁོར་བའི་དབུལ་བ་བཟློག་པ་སོགས་འབྲས་བུ་ཕན་ཡོན་རྒྱ་ཆེ་བ་འབྱུང་བས་བརྙས་པར་མི་
བྱའོ དེ་ལྟར་ན་འཇུག་སེམས་དང་ཁྱད་མེད་དུ་འགྱུར་རོ་ཞེ་ན མི་འགྱུར་ཏེ། སྨོན་
སེམས་ལ་འབྲས་བུ་དེ་ལྟར་འབྱུང་ཡང་ཇི་ལྟར་སྦྱིན་སོགས་ཉམས་ལེན་གྱི་ནན་ཏན་དང་བཅས་
པའི་འཇུག་པའི་སེམས་བསྐྱེད་ལས་རྒྱུ་བསོད་ནམས་དགེ་བའི་ཚོགས་བར་མ་ཆད་དུ་རྒྱུན་ཆགས་
སུ་འབྱུང་བ་དེ་བཞིན་དུ་སྨོན་སེམས་ལ་རྒྱུ་བསོད་ནམས་རྒྱུན་ཆགས་སུ་འབྱུང་བ་མིན་ནོ།
སྨོན་སེམས་ལ་ཕན་ཡོན་རྒྱ་ཆེར་འབྱུང་བ་ནི། སྡོང་བོ་བཀོད་པའི་བྱམས་པའི་རྣམ་ཐར་ལས
རིགས་ཀྱི་བུ་འདི་ལྟ་སྟེ་དཔེར་ན་རྡོ་རྗེ་རིན་པོ་ཆེ་ནི་ཆག་ཀྱང་གསེར་གྱི་རྒྱན་ཁྱད་པར་དུ་འཕགས་
པ་ཐམས་ཅད་ཟིལ་གྱིས་གནོན་ཅིང་རྡོ་རྗེ་རིན་པོ་ཆེའི་མིང་ཡང་མི་འདོར་ལ་དབུལ་བ་ཐམས་ཅད་
ཀྱང་རྣམ་པར་བཟློག་གོ། རིགས་ཀྱི་བུ་དེ་བཞིན་དུ་ཐམས་ཅད་མཁྱེན་པར་སེམས་བསྐྱེད་པའི་
རྡོ་རྗེ་རིན་པོ་ཆེ་ནི་ནན་ཏན་དང་བྲལ་ཡང་ཉན་ཐོས་དང་རང་སངས་རྒྱས་ཀྱི་ཡོན་ཏན་གྱི་གསེར་
གྱི་རྒྱན་ཐམས་ཅད་ཟིལ་གྱིས་གནོན་ཅིང་བྱང་ཆུབ་སེམས་དཔའི་མིང་ཡང་མི་འདོར་ལ་འཁོར་
བའི་དབུལ་བ་ཐམས་ཅད་ཀྱང་རྣམ་པར་བཟློག་གོ ཞེས་དང་རྒྱལ་བོ་ལ་གདམས་པའི་
མདོ་ལས་ཀྱང་རྒྱལ་བོ་ཆེན་པོ་ཁྱོད་བྱ་བ་མང་བ་བྱེད་པ་མང་བ་སྟེ རྣམ་པ་ཐམས་ཅད་ཀྱི་
ཐམས་ཅད་དུ་སྦྱིན་པའི་ཕ་རོལ་དུ་ཕྱིན་པ་བསླབ་པ་ནས་ཤེས་རབ་ཀྱི་ཕ་རོལ་དུ་ཕྱིན་པའི་བར་ལ་
བསླབ་པར་མི་ནུས་ཀྱི དེ་བས་ན་རྒྱལ་བོ་ཆེན་པོ་ཁྱོད་ཡང་དག་པར་རྫོགས་པའི་བྱང་ཆུབ་ལ་
འདུན་པ་དང་དད་པ་དང་དོན་དུ་གཉེར་བ་དང་སྨོན་པ་འགྲོ་ཡང་རུང་འགྲེང་ཡང་རུང་
འདུག་ཀྱང་རུང་ཉལ་ཡང་རུང་སད་ཀྱང་རུང་ཟ་ཡང་རུང་འཐུང་ཡང་རུང་
རྟག་པར་རྒྱུན་དུ་དྲན་པར་གྱིས་ལ་ཡིད་ལ་ཟུངས་ཏེ་སྒོམས་ཤིག་ཅེས་པ་ནས་རྒྱལ་བོ་ཆེན་པོ་ཁྱོད་
ཡང་དག་པར་རྫོགས་པའི་བྱང་ཆུབ་ཀྱི་སེམས་ཀྱི་དགེ་བའི་རྩ་བའི་ལས་ཀྱི་རྣམ་པར་སྨིན་པས་ལན་
22-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
དུ་མར་ལྷའི་ནང་དུ་སྐྱེས་ཤིང་། ལན་དུ་མར་མིའི་ནང་དུ་སྐྱེས་ཏེ་ལྷ་དང་མི་ཐམས་ཅད་དུ་སྐྱེས་
པ་ན་དབང་བོ་བྱེས་པར་གྱུར་ཀྱང་ད་དུང་ཞེས་བྱ་བ་ལ་སོགས་པ་རྒྱ་ཆེར་གསུངས་པ་ལྟར
ཞེས་སོགས་ལྟར་ཡིན་ལ། རྡོ་རྗེ་རིན་པོ་ཆེ་ནི་ཆག་ཀྱང་ཞེས་པས་སྨོན་སེམས་སྤྱོད་པ་ཉམས་ལེན་
དང་བྲལ་བ་དེ་བསྟན་ཏོ ། འཇུག་སེམས་ཀྱི་ཕན་ཡོན་བསོད་ནམས་རྒྱུན་ཆགས་སུ་འབྱུང་བ་
ནི། དུས་གང་ནས་བཟུང་སྟེ་སེམས་ཅན་གྱི་ཁམས་མཐའ་ཡས་པ་རྣམས་ལས་དང་ཉོན་མོངས་
པའི་ཀུན་འབྱུང་གི་འཆིང་བ་དང་སྡུག་བསྔལ་གྱི་རང་བཞིན་ཅན་གྱི་འཁོར་བའི་བཙོན་ར་ལས་
རབ་ཏུ་སྒྲོལ་ཞིང་རྫོགས་པའི་བྱང་ཆུབ་ལ་འགོད་པར་བྱ་བའི་ཕྱིར་དུ་སྲིད་པ་ཇི་སྲིད་བར་དུ་
གཞན་དོན་ལས་ནམ་ཡང་མི་ལྡོག་པ་ཡི་སེམས་ཀྱིས་སུ་འཇུག་པ་སེམས་བསྐྱེད་དེ་ཡང་དག་པར་
རང་རྒྱུད་ལ་བླངས་པར་གྱུར་ན་དུས་དེ་ནས་བཟུང་སྟེ་སེམས་བསྐྱེད་དེ་མ་ཉམས་པར་ཡོད་ཕྱིན་
ཆད་གཉིད་ལོག་གམ་སེམས་རྣམ་པར་གཡེང་བས་བག་མེད་པར་གྱུར་ཏམ། ཀྱང་གི་སྒྲས་
བསྡུས་པ་བརྒྱལ་བའམ། ར་རོ་བའམ་འགྲོའམ་འགྲེང་ངམ་འདུག་ཀྱང་རུང་ཚུལ་ཁྲིམས་རྣམ་པ་
གསུམ་དུ་གཏོགས་པའི་བསོད་ནམས་དགེ་བའི་ཤུགས་རྒྱ་ཆེ་ལ་རྒྱུན་མི་འཆད་ཅིང་ཟད་མི་ཤེས་པ་
དུ་མ་ཞིག་སྐད་ཅིག་རེ་རེ་ལའང་བར་མ་ཆད་དུ་འབྱུང་ལ། དེ་ཡང་ཚད་གཟུང་མེད་པ་ནམ་
མཁའ་དང་མཉམ་པར་རབ་ཏུ་འབྱུང་ངོ༌། འདིས་བསམ་པ་ཕུན་སུམ་ཚོགས་པ་བསྟན་པར་
གསུངས་སོ། ། གསུམ་པ་ཕན་ཡོན་ལུང་རིགས་ཀྱི་སྒོ་ནས་སྒྲུབ་པ་ལ་གཉིས། ལུང་གིས་སྒྲུབ་
པ་དང་། རིགས་པས་སྒྲུབ་པའོ ། དང་པོ་ནི། འདི་ནི་འཐད་པ་སོགས་ཏེ། དེ་ལྟར་
སྒྲུབ་པ་སྙིང་བོར་བྱེད་པའི་འཇུག་པ་སེམས་བསྐྱེད་ལས་བསོད་ནམས་རྒྱུན་ཆགས་སུ་འབྱུང་བ་
འདི་ནི་སྒྲུབ་བྱེད་ཀྱི་འཐད་པ་སྟེ་རིགས་པ་དང་བཅས་པར་བྱང་ཆུབ་སེམས་དཔའ་ལེགས་བཟང་
གིས་ནི་ཞུས་པའི་མདོ་ལས་གསུངས་ལ། སུའི་དོན་དུ་གསུངས་ན་ཉན་ཐོས་རིགས་མ་ངེས་པ་ཁ་
ཅིག་ཚོགས་རྒྱ་ཆེན་པོ་བསགས་དགོས་པ་ལ་འཇིགས་ཤིང་སྐྲག་པས་ཐེག་ཆེན་ལས་མོས་པ་ལོག་
ནས་དམན་པ་ཉན་ཐོས་ཀྱི་ལམ་དུ་སེམས་བསྐྱེད་པར་མོས་པའི་སེམས་ཅན་རྣམས་དམན་པ་ལ་
མོས་པ་བཟློག་ནས་ཐེག་ཆེན་གྱི་ལམ་ལ་གཞུག་པའི་དོན་གྱི་ཕྱིར་དུ་དེ་བཞིན་ཉིད་དུ་མ་ནོར་བར་
གསུངས་པའི་དེ་བཞིན་གཤེགས་པ་ཉིད་ཀྱི་གསུངས་ཏེ། མདོ་དེ་ཉིད་ལས བདག་ནི་སེམས་
ཅན་གྱི་ཚོགས་མཐའ་ཡས་ཤིང་མཐའ་ཡས་པ་དེ་ལ་ཕན་པའི་ཕྱིར་གོ་ཆ་བགོས་ལ་སེམས་ཅན་གྱི་
ཚོགས་མཐའ་ཡས་ཤིང་མཐའ་ཡས་པ་ལ་བདེ་བའི་ཕྱིར་གོ་ཆ་བགོས་ན། སེམས་ཅན་ཐམས་
ཅད་ལ་ཕན་པར་དམིགས་པ་མཐའ་ཡས་ཤིང་མཐའ་ཡས་པ་དང་སེམས་ཅན་ཐམས་ཅད་ལ་བདེ་
བར་དམིགས་པ་མཐའ་ཡས་ཤིང་མཐའ་ཡས་པའི་དགེ་བའི་རྩ་བ་མཐའ་ཡས་པ་དག་བག་མེད་
པར་གྱུར་ཏམ་སེམས་གཞན་དུ་གྱུར་ཏམ་གཉིད་ཀྱིས་ལོག་ཀྱང་རུང་ཉིན་མཚན་དུ་སེམས་ཀྱི་སྐད་
23

༄ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
ཅིག་ལ་འཕེལ་བ་དང་རྒྱས་པ་དང་ཡོངས་སུ་རྫོགས་པར་འགྱུར་ཏེ་ནས་བྱང་ཆུབ་ཀྱི་ཚོགས་མཐའ་
ཡས་ཤིང་མཐའ་ཡས་པ་དག་སྐྱེ་བས་རྫོགས་པའི་བྱང་ཆུབ་རྙེད་དཀའ་བར་མི་འགྱུར་ན་ཞེས་
སོགས་གསུངས དེ་ནི་ཐེག་ཆེན་ལ་ཞུགས་པས་ཚོགས་རྒྱ་ཆེན་པོ་བསགས་དགོས་ཀྱང་གཉིད་
དང་བག་མེད་སོགས་ཀྱི་དུས་སུའང་སྐད་ཅིག་རེ་རེ་ལའང་ཚོགས་དཔག་ཏུ་མེད་པ་སྐྱེ་བས་རྫོགས་
བྱང་སྒྲུབ་པ་ལ་འཇིགས་མི་དགོས་པས་ཐེག་ཆེན་ལས་ལྡོག་པར་མི་བྱའོ་ཞེས་གདམས་པ་སྟེ
དེས་ན་བདག་གིས་ཐེག་དམན་དུ་འཇུག་པར་མི་བྱའི་ཐེག་ཆེན་དུ་འཇུག་པར་བྱའོ་སྙམ་པའི་
སེམས་བསྐྱེད་པར་བྱ་བའི་ཕྱིར་དེ་སྐད་གསུངས་སོ། གཉིས་པ་རིགས་པས་སྒྲུབ་པ་ལ་གཉིས
སྨོན་པའི་ཕན་ཡོན་རིགས་པས་སྒྲུབ་པ་དང་། འཇུག་པའི་ཕན་ཡོན་རིགས་པས་སྒྲུབ་པའོ།
དང་པོ་ནི སེམས་ཅན་རྣམས་ཀྱི་སོགས་ཏེ དེ་ལ་དམིགས་རྣམ་རྒྱ་ཆེ་བས་བསོད་ནམས་
དཔག་མེད་འབྱུང་རིགས་པ་ནི། སྙིང་རྗེའི་སེམས་ཀྱིས་སེམས་ཅན་རྣམས་ཀྱི་ཀླད་ནད་དེ་མགོ་
བོ་གཟིར་བའི་ནད་ཙམ་ཞིག་སྔགས་སམ་སྨན་ལ་སོགས་པས་བསལ་ལོ་སྙམ་དུ་བསམ་པ་རང་
འདོད་དང་མ་འདྲེས་པ་བྱུང་ན་ཡང་དེ་གཞན་ལ་ཕན་འདོགས་པར་འདོད་པའི་བསམ་པ་དང་
ལྡན་ཏེ། དེ་ཕྱིར་དེ་ཙམ་ལ་ཡང་བསོད་ནམས་དཔག་ཏུ་མེད་པ་དང་ལྡན་པར་འགྱུར་ན་་
དམིགས་པའི་ཡུལ་ནམ་མཁའ་དང་མཉམ་པའི་སེམས་ཅན་ཚད་མེད་པ་ལ་དམིགས་ནས་བློའི་
རྣམ་པ་སེམས་ཅན་རེ་རེའི་ཡིད་མི་བདེ་བ་དང་ལུས་ཀྱི་སྡུག་བསྔལ་དཔག་ཏུ་མེད་པ་ཐམས་ཅད་
བསལ་བར་འདོད་ཅིང་དེར་མ་ཟད་སེམས་ཅན་དེ་རྣམས་རེ་རེ་ལའང་སངས་རྒྱས་ཀྱི་ཡོན་
ཏན་དཔག་ཏུ་མེད་པ་དང་ལྡན་པ་ཉིད་དུ་སྒྲུབ་པར་འདོད་པའི་སྨོན་པ་བྱང་ཆུབ་ཀྱི་སེམས་ལ་
བསོད་ནམས་ཀྱི་རྒྱུན་དཔག་ཏུ་མེད་པ་ནམ་མཁའ་དང་མཉམ་པ་འབྱུང་བ་སྨོས་ཀྱང་ཅི་དགོས་
ཞེས་པའོ ། འདིའི་སྐབས་སུ་འགྲེལ་བ་རྣམས་སུ་དེད་དཔོན་མཛའ་བོའི་བུ་མོའི་སྐྱེས་རབས་
གསུངས་པ་ལྟ་བུའི་དམིགས་རྣམ་རྒྱ་ཆུང་དུ་ལའང་བསོད་ནམས་དཔག་མེད་འབྱུང་ན་གོང་སྨོས་
ལྟར་སེམས་ཅན་མཐའ་ཡས་པའི་སྡུག་བསྔལ་ཐམས་ཅད་དང་བྲལ་ནས་སངས་རྒྱས་ཀྱི་བདེ་བ་
དང་ལྡན་པར་འདོད་པ་ལྟ་བུའི་དམིགས་རྣམ་རྒྱ་ཆེ་བ་ལ་བསོད་ནམས་དཔག་མེད་འབྱུང་བ་སྨོས་
ཅི་དགོས་ཞེས་དེ་གཉིས་དཔེ་དོན་སྦྱར་ནས་འཆད་དོ། བྱང་ཆུབ་ཀྱི་སེམས་ལ་གཞན་དོན་དོན་
གཉེར་དང་ཆུབ་དོན་གཉེར་གཉིས་ཡོད་པ་ལས། བསོད་ནམས་དཔག་མེད་འབྱུང་བའི་
སྒོའི་གཙོ་བོ་ནི་གཞན་དོན་དོན་གཉེར་གྱི་སེམས་ཉིད་ཡིན་པར་གསུངས་སོ། ། ཕན་སེམས་
ཁྱད་པར་འཕགས་པས་བསོད་ནམས་དཔག་མེད་འབྱུང་རིགས་པ་ནི། འཇིག་རྟེན་ན་བུ་དང་
བུ་མོ་སོགས་ལ་ཕན་སེམས་ཅན་དུ་བྱེད་པའི་ཕའམ་ཡང་ན་མ་དང་སྤུན་ཟླ་མཛའ་བཤེས་ལ་སོགས་
པ་ཡང་རུང་བྱང་སེམས་མ་ཡིན་པའི་གང་ཟག་གཞན་སུ་ལ་ཡང་སེམས་ཅན་ཐམས་ཅད་ཀྱིས་
- 24-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
དོན་དུ་སངས་རྒྱས་ཐོབ་འདོད་ཀྱི་བསམ་པ་འདི་འདྲ་བའི་ཕན་སེམས་ཡོད་དེ་མེད་ལ དེར་མ་
ཟད་སེམས་ཅན་གཞན་ལ་ཕན་སེམས་ཅན་དུ་བྱེད་པའི་འཇིག་རྟེན་སྐྱོང་བའི་ལྷ་དང་བདེན་པར་
སྨྲ་བའི་དྲང་སྲོང་རྣམས་ཀྱང་རུང་ལ དེ་བཞིན་བྱམས་སོགས་ཚད་མེད་བཞི་ལ་གནས་པའི་ལྷ་
ཆེན་པོ་ཚངས་པ་ལྟ་བུ་ལ་ཡང་ཕན་སེམས་ཁྱད་པར་ཅན་འདི་ལྟ་བུ་ཡོད་དམ་སྟེ་མེད་དོ། ། དེ་
དག་ལ་ཕན་སེམས་དེ་འདྲ་ཅིའི་ཕྱིར་མི་འབྱུང་ཞེ་ན། མི་འབྱུང་སྟེ། ཕ་མ་སོགས་སེམས་ཅན་
ཕལ་བ་དེ་དག་ཉིད་ལ་གཞན་དོན་དུ་ལྟ་ཅི་སྔོན་ཆད་རང་གི་དོན་དུ་སྟེ་རང་ལས་གཅེས་པ་མེད་
ཅིང་རང་ཉིད་སྙིང་ལ་ཤིན་ཏུ་སྡུག་ནའང་སངས་རྒྱས་ཀྱི་གོ་འཕང་ཐོབ་པར་གྱུར་ཅིག་སྙམ་པ་འདི་
འདྲ་བའི་ཕན་སེམས་ཁྱད་པར་ཅན་ནི་ཉིཉེན་པར་སད་པའི་སྐབས་ལྟ་བུར་བསམ་བློ་སྔོན་དུ་གཏོང་
བའི་སྒོ་ནས་འབྱུང་བ་ལྟ་ཞོག་གང་ཡང་བློ་ལ་འཆར་དུ་རུང་བའི་མཚན་མོ་རྨི་ལམ་གྱི་སྐབས་ཙམ་
དུ་ཡང་མ་རྨིས་ཞེས་ཏེ་རྨི་ལམ་ཙམ་གྱི་སྤྱོད་ཡུལ་དུ་མ་གྱུར་བ་ཡིན་ན་སེམས་ཅན་གཞན་ཀུན་གྱི་
དོན་དུ་སད་པའི་ཚེ་ལྟ་བུར་བློ་སྔོན་དུ་བཏང་པའི་སྒོ་ནས་དངོས་སུ་ག་ལ་སྐྱེ་སྟེ་སྐྱེ་བ་ཤིན་ཏུ་དཀའ་
འོ ། གཞན་དོན་དུ་སངས་རྒྱས་ཐོབ་འདོད་ཀྱི་ཕན་སེམས་དེ་འདྲ་བ་འཇིག་རྟེན་ན་ཕན་
སེམས་ཅན་དུ་བྱེད་པའི་ལྷ་དང་དྲང་སྲོང་སོགས་དང་ཐུན་མོང་མ་ཡིན་པར་བསྟན་ཏོ །
མཚར་རྙེད་དཀའི་དགེ་བ་ཡིན་པས་བསོད་ནམས་དཔག་མེད་འབྱུང་རིགས་པ་ནི། དེ་ལྟར་སྐྱེ་
བོ་ཕལ་བ་གཞན་དག་ལ་གཞན་དོན་དུ་ལྟ་ཅི་སྨོས་ཀྱི་རང་དང་རང་གི་གཉེན་བཤེས་སོགས་ཀྱི་
དོན་དུ་སྐད་ཅིག་ཙམ་ཡང་མི་འབྱུང་བ་ཡིན་ན། སེམས་ཅན་ཐམས་ཅད་ཀྱི་སྡུག་བསྔལ་བསལ་
བ་དང་བདེ་བ་སྒྲུབ་པའི་ཆེད་དུ་བདག་སངས་རྒྱས་ཐོབ་པར་གྱུར་ཅིག་སྙམ་པའི་སེམས་ཅན་གྱི་
དོན་ཁོ་ན་སེམས་པ་གང་ཡིན་པའི་སེམས་ཀྱི་རིན་ཆེན་ཁྱད་པར་དུ་འཕགས་པ་དགོས་འདོད་ཀུན་
འབྱུང་གི་ཡིད་བཞིན་གྱི་ནོར་བུ་ལྟ་བུའི་འདི་ནི་སྔ་ན་མེད་པའི་རྨད་ཅིག་སྟེ། སྔོན་ཆད་ནམ་
ཡང་མ་བྱུང་བའི་ངོ་མཚར་རྨད་དུ་བྱུང་བ་ཞིག་ཏུ་འདུག་ན། ཅིའི་ཕྱིར་དེ་འདྲ་བའི་སེམས་ཁྱད་
པར་ཅན་དུ་འཁྲུངས་སྙམ་དུ་བསམས་ནས་རང་རྒྱུད་ལ་སྐྱེས་ན་དགའ་བ་སྒོམ་ཞིང་གཞན་ལ་སྐྱེས་
ན་ངོ་མཚར་བའི་གནས་སུ་བཟུང་ནས་རང་གཞན་གྱི་རྒྱུད་ལ་དེ་ཉིད་གོང་འཕེལ་དུ་སྐྱེད་པ་ལ་
འབད་པར་བྱའོ ། བྱང་ཆུབ་ཀྱི་སེམས་འདི་ནི་ཁྱད་ཆོས་དུ་མའི་སྒོ་ནས་ཡིད་བཞིན་གྱི་ནོར་
བུ་དང་ཆོས་མཚུངས་སོ མངོན་ཤེས་དང་སྟོང་ཉིད་རྟོགས་པ་སོགས་ཀྱི་ཡོན་ཏན་ཅི་ཙམ་
ཡོད་ཀྱང་བྱང་ཆུབ་ཀྱི་སེམས་རིན་པོ་ཆེ་མེད་ན་ཐེག་པ་ཆེན་པོར་མི་འགྱུར་རོ། བྱེད་ལས་
ཁྱད་པར་དུ་འཕགས་པས་བསོད་ནམས་དཔག་མེད་འབྱུང་རིགས་པ་ནི། གཞན་ཡང་འགྲོ་བ་
མ་ལུས་ཀུན་གྱི་གནས་སྐབས་མངོན་མཐོའི་དགའ་བདེ་དང་མཐར་ཐུག་ཐར་བ་མཆོག་གི་བདེ་བ་
དང་ཡིད་བདེ་འབྱུང་བའི་རྒྱུ་བྱེད་ཅིང་། སེམས་ཅན་མཐའ་དག་གི་འཁོར་བ་དང་ངན་སོང་གི་
- 25-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
སྡུག་བསྔལ་དང་ཡིད་མི་བདེ་བའི་ནད་མ་ལུས་པ་སེལ་བའི་རྩི་སྨན་ཆེན་པོར་གྱུར་བ ཕོངས་པ་
ཐམས་ཅད་སེལ་ཞིང་དགོས་འདོད་མ་ལུས་པ་འབྱུང་བའི་ཡིད་བཞིན་གྱི་ནོར་བུ་རིན་ཐང་ཆེན་པོ་
ལྟ་བུའི་བྱང་ཆུབ་ཀྱི་སེམས་ཀྱི་བསོད་ནམས་གང་ཡིན་པ་དེ་ལ་གྲངས་དང་ཚད་ཇི་ལྟར་གཞལ་གྱིས་
ལང་སྟེ་མི་ལང་བས་གྲངས་དང་ཚད་མེད་པའི་བསོད་ནམས་ཐོབ་སྟེ། བྱང་ཆུབ་སེམས་འབྲེལ་
ལས། བྱང་ཆུབ་སེམས་ནི་བསྐྱེད་ཙམ་གྱིས། ། བསོད་ནམས་ཕུང་བོ་ཉེར་བསགས་པ།
དེ་ལ་གལ་ཏེ་གཟུགས་ཡོད་ན། ། ནམ་མཁའི་ཁམས་སུ་ཤོང་མི་འགྱུར། སྐྱེས་བུ་གང་ཞིག་
སྐད་ཅིག་ཙམ། ། བྱང་ཆུབ་སེམས་ནི་སྒོམ་བྱེད་པ དེ་ཡི་བསོད་ནམས་ཕུང་པོ་ནི།
རྒྱལ་བས་ཀྱང་ནི་བགྲང་མི་སྤྱོད། ཅེས་སོ ། འདིས་བྱང་ཆུབ་ཀྱི་སེམས་དེ་ཉིད་མངོན་
མཐོ་ངེས་ལེགས་ཀྱི་རྒྱུར་བསྟན་ཏོ།
གཉིས་པ་འཇུག་པའི་ཕན་ཡོན་རིགས་པས་སྒྲུབ་པ་ནི ཕན་པར་བསམ་པ་སོགས་ཏེ
དེ་ལ་འཇུག་སེམས་ལས་ཕན་ཡོན་འབྱུང་བའི་འཐད་པ་བསྟན་པ་ནི། ཕན་པར་བསམ་པ་
བྱམས་པའི་སེམས་ཅན་གྱིས་ཀྱང་བྱེ་བ་ཁྲག་ཁྲིག་གི་ཞིང་ན་མཆོད་པ་ཇི་སྙེད་ཡོད་པས་སངས་རྒྱས་
རྣམས་ལ་མཆོད་པ་ལས་ཁྱད་པར་དུ་འཕགས་པར་ཏིང་འཛིན་རྒྱལ་བོ་ལས། བྱེ་བ་ཁྲག་ཁྲིག་
གཏམས་པའི་ཞིང་དག་ན། ། མཆོད་པ་རྣམ་མང་དཔག་མེད་ཅི་ཡོད་པ ། སྐྱེས་མཆོག་
རྣམས་ལ་ཉིན་རེར་རྟག་མཆོད་པས། བྱམས་པས་སེམས་ལ་གྲངས་དང་ཆར་མི་ཕོད
ཅེས་གསུངས་ན་སེམས་ཅན་མ་ལུས་པ་ཐམས་ཅད་ཀྱི་བླ་ན་མེད་པའི་བདེ་བ་སྒྲུབ་པའི་དོན་དུ་
སྦྱོར་བའི་སྒོ་ནས་སྤྱོད་པ་ཉམས་ལེན་ལ་བརྩོན་པ་ཆེན་པོས་འབད་པའི་འཇུག་པ་སེམས་བསྐྱེད་ལ་
བསོད་ནམས་ཁྱད་འཕགས་འབྱུང་བ་སྨོས་ཅི་དགོས་ཞེས་འཆད་པའམ། ཡང་ན་འགྲོ་བ་ཐམས་
ཅད་བསྐྱབ་པའི་ཕྱིར་སངས་རྒྱས་སུ་གྱུར་ཅིག་ཅེས་ཕན་པར་བསམ་པ་སྨོན་སེམས་བསྐྱེད་པ་ཙམ་
གྱིས་ཀྱང་སངས་རྒྱས་རྣམ༔མས་ལ་ཞིང་ཁམས་ཐམས་ཅད་རིན་པོ་ཆེ་སྣ་བདུན་གྱིས་བཀང་སྟེ་མཆོད་
པ་ལས་བསོད་ད་ནམས་ཁྱད་པར་དུ་འཕགས་པར། དཔེས་བྱིན་གྱིས་ཞུས་པ་ལས། གང་གཱའི་བྱེ་
མའི་གྲངས་སྙེད་ཀྱིས། ། སངས་རྒྱས་ཞིང་ཀུན་མི་གང་གིས། ། རིན་ཆེན་བདུན་གྱིས་
ཡོངས་བཀང་སྟེ། འཇིག་རྟེན་མགོན་ལ་ཕུལ་བ་ལས། ། གང་གིས་ཐལ་མོ་སྦྱར་བྱས་
ཏེ། ། བྱང་ཆུབ་ཏུ་ནི་སེམས་བསྐྱེད་ན ། མཆོད་པ་འདི་ནི་ཁྱད་འཕགས་ཏེ། ། དེ་ལ་
མཐའ་ནི་མ་མཆིས་སོ། ། ཞེས་སོ ། དོགས་པ་བསལ་ནས་རྒྱུ་མཚན་དེས་བསོད་ནམས་ཆེ་
བར་སྒྲུབ་པ་ནི། གོང་གི་བདེ་དོན་བརྩོན་པ་ཞེས་པའི་དོགས་གཅོད་ལྟ་བུར་ཕན་བདེ་སྒྲུབ་པ་
དང་གནོད་སྡུག་བསལ་བ་ལ་སེམས་ཅན་རང་རང་མཁས་པས་དེ་ལ་གཞན་གྱིས་བརྩོན་ག་ལ་
དགོས་ཞེ་ན་དགོས་ཏེ། སེམས་ཅན་རྨོངས་པ་རྣམས་ལ་བསམ་པའི་སྒོ་ནས་སྡུག་བསྔལ་མི་
26 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
འདོད་པའི་བློ་སྐྱེས་ནས་དེ་འདོར་བར་འདོད་པའི་སེམས་ཡོད་ཀྱང་ལས་འབྲས་ལ་རྨོངས་པའི་
ཉོན་མོངས་པའི་དབང་གིས་བླང་དོར་བགྱི་བའི་ཐབས་ལ་མི་མཁས་པས་སྦྱོར་བའི་སྒོ་ནས་ཕྱིན་ཅི
ལོག་ཏུ་འཇུག་སྟེ དཔེར་ན་བཀྲེས་སོགས་ཀྱི་སྡུག་བསྔལ་ཞི་བའི་དོན་དུ་སེམས་ཅན་གྱི་སྲོག་
གཅོད་པར་བྱེད་པ་དང་ལོངས་སྤྱོད་འདོད་ནས་མ་བྱིན་པར་ལེན་པ་ལྟ་བུ་དམྱལ་བ་དང་ཡི་དྭགས་
སོགས་ཀྱི་སྡུག་བསྔལ་འབྱུང་བའི་རྒྱུ་སྡིག་པ་མི་དགེ་བ་ཉིད་ལ་མངོན་པར་རྒྱུག་པ་སྟེ དེ་ཁོ་ན་
ལག་ལེན་དུ་འདེབས་པའམ་དང་དུ་ལེན་པར་བྱེད་པ་ནི་བྱེ་ལེབ་མེ་ལྕེ་ལ་རྒྱུག་པ་བཞིན་ནོ།
དེ་བཞིན་དུ་བསམ་པའི་སྒོ་ནས་མཐོ་རིས་དང་ཐར་བའི་བདེ་བ་ཐོབ་པར་འདོད་ཀྱང་དེ་སྒྲུབ་པའི་
ཐབས་ཀྱི་བླང་དོར་ལ་རྨོངས་ཤིང་གཏི་མུག་པར་བས་སྦྱོར་བས་སྒོ་ནས་བདེ་བ་འབྱུང་བའི་རྒྱུ་
དགེ་བ་སྤངས་ཏེ་སྡུག་བསྔལ་གྱི་རྒྱུ་སྡིག་པ་མི་དགེ་བ་ལག་ལེན་དུ་བསྟར་ནས་རང་གི་བདེ་བ་དགྲ་
ལྟར་དུ་འཇོམས་པར་བྱེད་དེ་ཞེ་འདོད་དང་ལག་ལེན་ཕྱིན་ཅི་ལོག་ཏུ་གྱུར་བའོ།། རྒྱུ་མཚན་
དེའི་ཕྱིར་བདེ་སྡུག་གི་ཐབས་ལ་རྨོངས་པའི་སེམས་ཅན་གང་ཞིག་བདེ་བའི་རྒྱུ་དགེ་བ་ལ་རྒྱབ་ཀྱིས་
ཕྱོགས་ནས་སྤངས་པའི་ཕྱིར་བདེ་བས་ཕོངས་པ་དང་སྡུག་བསྔལ་གྱི་རྒྱུ་སྡིག་པ་མི་དགེ་བ་དུ་
མ་སྒྲུབ་པ་ལ་རང་གི་ངང་གིས་མངོན་པར་ཕྱོགས་ནས་ཞུགས་པའི་ཕྱིར་སྡུག་བསྔལ་བརྒྱ་ཕྲག་མང་
པོ་དང་ལྡན་པའི་སེམས་ཅན་དེ་དག་རྣམས་ལས་བདེ་བས་ཕོངས་པ་རྣམས་ལ་བྱམས་པ་ཆེན་པོའི་
སྒོ་ནས་མཐོ་རིས་དང་ཐར་བའི་བདེ་བ་ཀུན་གྱིས་ལུས་སེམས་ཚིམ་པར་བྱེད་པ་དང་སྡུག་བསྔལ་
མང་པོ་དང་ལྡན་པ་རྣམས་ལ་སྙིང་རྗེ་ཆེན་པོའི་སྒོ་ནས་འཁོར་བ་དང་ངན་སོང་གི་སྡུག་བསྔལ་གྱི་
ཟུག་རྔུ་ཐམས་ཅད་རྒྱུན་གཅོད་པར་བྱེད་ཅིང་། བདེ་སྡུག་གི་རྒྱུའི་བླང་དོར་ལ་རྨོངས་པ་རྣམས་
ལ་ཤེས་རབ་ཆེན་པོའི་སྒོ་ནས་འདི་ནི་བྱ་འོས་སོ ། འདི་ནི་བྱ་མི་འོས་སོ་ཞེས་བླང་དོར་གྱི་
གནས་ཕྱིན་ཅི་མ་ལོག་པར་ཚུལ་བཞིན་དུ་བསྟན་ནས་དགེ་སྡིག་གི་འདོར་ལེན་ལ་རྨོངས་པའི་གཏི་
མུག་ཀྱང་ནི་སེལ་བར་བྱེད་པའི་བྱེད་ལས་ཅན་གྱི་བྱང་ཆུབ་ཀྱི་སེམས་དེ་དང་ཕན་ཡོན་གྱི་སྒོ་ནས་
དགེ་བ་མཚུངས་པ་ག་ལ་ཡོད་དེ་མེད་ལ། གནོད་པ་བཟློག་ཅིང་ཕན་བདེ་སྒྲུབ་པའི་སྒོ་ནས་ཕན་
འདོགས་བྱེད་པའི་དེ་འདྲའི་བཤེས་སམ་གྲོགས་ཀྱང་ག་ལ་ཡོད་དེ་མེད་ཅིང་། འཕྲལ་ཡུན་ཀུན་
ཏུ་ཡིད་དུ་འོང་བའི་དགའ་བདེ་ཁྱད་པར་ཅན་སྐྱེད་པའི་བསོད་ནམས་དགེ་བའི་ཚོགས་དེ་དང་
འདྲ་བའང་ག་ལ་ཡོད་དེ་མེད་པས་ན་བྱང་ཆུབ་ཀྱི་སེམས་དེ་སྐྱེད་པ་དང་སྲུང་བ་ལ་འབད་པར་བྱ་
རིགས་སོ ། དེ་ལྟར་བྱམས་པ་ཆེན་པོ་ཞེས་སོགས་སྨོས་པའང་བྱང་ཆུབ་ཀྱི་སེམས་ཀྱིས་ཀུན་
ནས་བསླང་བའི་བྱམས་པ་དང་སྙིང་རྗེ་སོགས་ལ་གོ་དགོས་ཏེ་འཇུག་སེམས་ཀྱི་ཕན་ཡོན་འཆད་
པའི་སྐབས་ཡིན་གྱི་བྱམས་སོགས་ཀྱི་ཕན་ཡོན་བསྟན་པ་མིན་པས་སོ།
གསུམ་པ་སེམས་བསྐྱེད་རྒྱུད་ལྡན་གྱི་གང་ཟག་གི་ཆེ་བ་བབཤད་པ་ནི། ཕན་བཏགས་ལན་
- 27

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ལྡོན་སོགས་ཏེ དེ་ལ་བསྔགས་འོས་མཆོག་ཏུ་བསྟན་པ་ནི། སྔར་སྡུག་བསྔལ་ཞིང་ཉམ་ཐག་
པའི་སྐབས་སུ་ཕན་བཏགས་པ་ལ་ཕྱིས་འདིས་དེ་ཚེ་བདག་ལ་ཕན་བཏགས་སོ་ཞེས་ཕན་ལན་ལྡོན་
པ་གང་ཡིན་པ་དེ་ལ་ཡང་རྟེན་ན་འདི་ནི་བྱས་པ་ཤེས་ཤིང་དྲིན་དུ་གཟོ་བའི་སྐྱེས་བུ་ཡ་
རབས་ཡིན་ནོ་ཞེས་རེ་ཞིག་སྟེ་ཐོག་མར་བསྔགས་པར་འོས་པ་ཡིན་ན། སྔར་ཕན་བཏགས་
སོགས་དྲིན་ཅི་ཡང་མེད་ཅིང་ཕན་འདོགས་གྱིས་ཤིག་ཅེས་སུས་ཀྱང་མ་བཅོལ་ཡང་། ཐེག་ཆེན་
གྱི་རིགས་དང་ལྡན་པ་རྣམས་ནི་སྙིང་རྗེ་ཆེན་པོས་ཡིད་དབང་མེད་དུ་དྲངས་ནས་ལན་དང་རྣམ་
སྨིན་སོགས་ལ་མ་ལྟོས་པར་སེམས་ཅན་ཐམས་ཅད་ལ་ཉེ་རིང་མཉམ་པ་ཉིད་དུ་བལྟས་ནས་ལེགས་
པར་ཕན་འདོགས་ཤིང་བདེ་དགེ་འབའ་ཞིག་ལ་སྦྱོར་བར་བྱེད་པ་ཡི་བྱང་ཆུབ་སེམས་དཔའ་དེ་
དག་ནི་འགྲོ་བ་ལྷ་མིར་བཅས་པ་ཐམས་ཅད་ཀྱིས་ཆེས་ཆེར་བསྔགས་འོས་ཡིན་པ་སྨོས་ཅི་དགོས་
ཞེས་པའོ། སྦྱིན་བདག་མཆོག་ཏུ་བསྟན་པ་ནི། ཡུལ་དམན་པ་འགྲོ་བ་ཉུང་ཟད་དེ་བརྒྱ་
ཕྲག་སོགས་གྲངས་དང་ཚད་དུ་བཅད་པ་འགའ་ཞིག་ལ། སྦྱིན་རྒྱུའི་རྫས་དམན་པ་ལོ་ཟླ་དུས་
ཚིགས་སོགས་ཀྱི་སྐབས་ནར་མའི་སྟེ་རྒྱུན་པར་ལོངས་སྤྱོད་རྒྱུའི་ཁ་ཟས་ཕལ་བ་ཙམ་སྦྱོར་ཞིང་སྟེར་
བ་དང་དུས་དམན་པ་དུས་ཐམས་ཅད་དུ་མ་ཡིན་པར་སྐད་ཅིག་སྟེ་ཡུན་ཐུང་ངུ་ཙམ་ཞིག་ལ
ཡོད་བྱད་དམན་པ་གོས་རིན་སོགས་ཀྱི་ཡོན་འབུལ་གྱ་ནོམ་པ་ཅི་ཡང་མེད་པར་ཟས་གཅིག་པུ་ཙམ་
སྦྱིན་པར་བྱེད་པ་དང་སྦྱོར་བ་དམན་པ་གུས་པ་དང་བཀུར་སྟི་མེད་པར་བརྡུང་བརྡེག་སོགས་
བཙན་ཐབས་ཀྱི་སྒོ་ནས་གྲལ་གྱི་ནང་དུ་འདུག་ཏུ་བཅུག་ནས་བརྙས་ཤིང་མཐོ་འཚམས་པར་བྱེད་
པ་དང་བཅས་པས། ཕན་འདོགས་ཆུང་ཞིང་དམན་པ་ཉིན་ཕྱེད་ཙམ་འགྲངས་པར་བྱེད་པའི་
སྦྱིན་བདག་ལྟ་བུ་ཡང་འདི་ནི་དགེ་བ་ཆེན་པོ་བྱེད་པ་ཡིན་ནོ་ཞེས་སྐྱེ་བོ་དུ་མས་བསྟོད་ཅིང་བཀུར་
བར་འོས་པ་ཡིན་ན ཡུལ་རྒྱ་ཆེ་བ་སེམས་ཅན་གྲངས་དང་ཚད་གཟུང་དུ་མེད་པའི་མཐའ་ཡས་
པ་རྣམས་ལ། དུས་ཚད་ཆད་པ་མེད་པ་ཡུན་རིང་པོ་སྲིད་པ་ཇི་སྲིད་ཀྱི་བར་དུ། སྦྱིན་བྱའི་
དངོས་པོ་ཁྱད་པར་ཅན་བདེ་བར་གཤེགས་ཀྱི་ཟག་པ་མེད་པའི་བདེ་བ་བླ་ན་མེད་པ་སྟེར་ཞིང་།
ཕན་འདོགས་ཁྱད་པར་ཅན་རང་རང་གི་ཡིད་ལ་གང་བསམ་ཞིང་འདོད་པའི་དོན་མཐའ་དག་
རྫོགས་པར་བྱེད་པ། བསམ་སྦྱོར་ཁྱད་པར་ཅན་རྟག་ཏུ་བརྩེ་ཞིང་གུས་ལ་སྙན་པར་སྨྲ་བ་དང་
བཅས་པས་སྦྱིན་པར་བྱེད་པའི་སྦྱིན་བདག་ཆེན་པོ་བྱང་ཆུབ་སེམས་དཔའ་རྣམས་བསྟོད་ཅིང་
བཀུར་འོས་ཡིན་པ་ལྟ་ཞིག་སྨོས་ཅི་དགོས་ཞེས་པའོ། ། ཕན་གནོད་ཀྱི་ཞིང་མཆོག་ཏུ་བསྟན་པ་
ནི། སེམས་ཅན་བླུན་པོ་གང་ཞིག་སྨོས་མ་ཐག་པའི་ཡོན་ཏན་དང་ལྡན་པ་དེ་འདྲའི་རྒྱལ་སྲས་
ཕན་བདེའི་དངོས་པོ་མཐའ་དག་སྦྱིན་པར་བྱེད་པའི་སྦྱིན་བདག་ཆེན་པོ་བླ་ན་མེད་པ་ལ སྡིག་
ཏོའི་བསམ་པ་དང་བཅས་པས་དངོས་སུ་ལུས་ངག་གིས་གནོད་པ་བྱེད་པ་ལྟ་ཞོག་གལ་ཏེ་ཁོང་ཁྲོ་
- 28 -

སྤྱོད་འཇུག་འགྲེལ་བ་བྱང་ཆུབ་གཞུང གསལ་བྱེད་ཉི་ཟླའི་སྣང་བ།
སོགས་ཀྱིས་བསླངས་ཏེ་སྐུར་བ་འདེབས་འདོད་དང་གནོད་པ་བྱེད་འདོད་ཀྱི་ངན་སེམས་ཙམ་
སྐྱེད་པར་བྱེད་པ་དེ་ནི་སྡིག་པ་ཚབས་པོ་ཆེ་ཡིན་ཏེ། ངན་སེམས་བསྐྱེད་པའི་སྐད་ཅིག་གི་གྲངས་
ཇི་སྙེད་ཡོད་པ་དེའི་གྲངས་ཇི་ལྟ་བ་བཞིན་གྱི་བསྐལ་པར་ནི་མནར་མེད་པ་སོགས་ཀྱི་དམྱལ་བར་
གནས་པར་འགྱུར་རོ་ཞེས་ཐུབ་པ་ཆེན་པོས་གསུངས་ཏེ། རབ་ཏུ་ཞི་བ་རྣམ་པར་ངེས་པ་ཆོ་
འཕྲུལ་གྱི་མདོ་ལས། འཇམ་དཔལ་བྱང་ཆུབ་སེམས་དཔའ་ལ་ཁོང་ཁྲོ་བའམ་བརྙས་པའི་སེམས་
བསྐྱེད་ན་དེ་སྙེད་ཀྱི་སེམས་ཅན་དམྱལ་བར་གནས་པར་གོ་ཆ་བགོ་བར་བྱའོ། འཇམ་དཔལ་
བྱང་ཆུབ་སེམས་དཔས་བྱང་ཆུབ་སེམས་དཔའ་ལ་སྐུར་བ་བཏབ་པ་མ་གཏོགས་པ་བྱང་ཆུབ་
སེམས་དཔའ་ལས་གཞན་གང་གིས་ཀྱང་ལོག་པར་ལྟུང་བར་བྱེད་མི་ནུས་སོ། འཇམ་དཔལ་
འདི་ལྟ་སྟེ་དཔེར་ན་ནོར་བུ་རིན་པོ་ཆེ་རྡོ་རྗེ་ནི་རྡོ་རྗེ་ཉིད་མ་གཏོགས་པ་ཤིང་ངམ་བོང་བའམ་
དབྱུག་པའམ་རྡོ་བའམ་མཚོན་ཆས་བཅག་པར་མི་ནུས་སོ། འཇམ་དཔལ་དེ་བཞིན་དུ་བྱང་
ཆུབ་སེམས་དཔའ་ཡང་བྱང་ཆུབ་སེམས་དཔའ་ལ་སྐུར་བ་བཏབ་པ་མ་གཏོགས་པར་ལས་གཞན་
གྱིས་ལོག་པར་ལྟུང་བར་བྱེད་མི་ནུས་སོ་ཞེས་གསུངས་སོ། ། དེ་ནི་སྡིག་པའི་ཞིང་ངམ་གནོད་
པའི་ཞིང་གི་མཆོག་ཏུ་བསྟན་པའོ། ། ངན་སེམས་ཀྱི་འབྲས་བུ་དེ་ལྟར་མིན་ན་གང་ཟག་ཞིག་
བྱང་སེམས་ལ་སེམས་དང་བ་བསྐྱེད་པ་དེ་ལ་བསོད་ནམས་ཀྱི་འབྲས་བུ་ཅི་ཙམ་འབྱུང་ཞེ་ན། འོ་
ན་ཏེ་ཞེས་ཚིག་སྔ་མ་ལས་དམིགས་ཀྱིས་བསལ་བ་སྟེ། སྐྱེས་བུ་བློ་ལྡན་གང་ཞིག་བྱང་ཆུབ་སེམས་
དཔའ་ལ་ཡིད་རབ་ཏུ་དང་བའི་སྒོ་ནས་དད་པ་སྐྱེད་པར་བྱེད་ན། དད་པ་དེ་ཡི་འབྲས་བུ་གོང་
དུ་བཤད་པའི་ངན་སེམས་ཀྱི་འབྲས་བུ་དེ་བས་ཀྱང་ཆེས་ལྷག་པར་འཕེལ་བ་སྐྱེ་སྟེ། དད་པའི་
སེམས་ཀྱི་སྐད་ཅིག་ཇི་སྙེད་ཡོད་པ་དེ་བས་ཆེས་གྲངས་མེད་པའི་བསྐལ་བར་འབྲས་བུ་ཁྱད་པར་
ཅན་སྤྱོད་པར་འགྱུར་ཏེ། ངེས་པ་དང་མ་ངེས་པར་འཇུག་པའི་ཕྱག་རྒྱའི་མདོ་ལས། འཇམ་
དཔལ་གལ་ཏེ་ཡོངས་སུ་བརྟག་པ་ཉེ་བར་བཟུང་སྟེ། ཕྱོགས་བཅུའི་འཇིག་རྟེན་ཁམས་ཐམས་
ཅད་ཀྱི་སེམས་ཅན་ཐམས་ཅད་ཀྱི་མིག་ཕྱུངས་པར་གྱུར་ལ་ཡང་ཡོངས་སུ་བརྟག་པ་ཉེ་བར་བཟུང་
སྟེ་གལ་ཏེ་རིགས་ཀྱི་བུའམ་རིགས་ཀྱི་བུ་མོ་ལ་ལས་སེམས་ཅན་དེ་དག་ཐམས་ཅད་ལ་བྱམས་པའི་
སེམས་ཀྱིས་དེ་དག་གི་མིག་བསྐྱེད་པ་བས་འཇམ་དཔལ་རིགས་ཀྱི་བུའམ་རིགས་ཀྱི་བུ་མོ་གཞན་
གང་གིས་ཐེག་པ་ཆེན་པོ་ལ་མོས་པའི་བྱང་ཆུབ་སེམས་དཔའ་ལ་དད་པའི་སེམས་ཀྱིས་ལྟ་ན་འདི་
ནི་དེ་བས་བསོད་ནམས་ཆེས་གྲངས་མེད་པ་བསྐྱེད་དོ། འཇམ་དཔལ་རིགས་ཀྱི་བུའམ་
རིགས་ཀྱི་བུ་མོ་གང་ལ་ལས་ཕྱོགས་བཅུའི་སེམས་ཅན་བཙོན་རར་བཅུག་པ་ཐམས་ཅད་བཙོན་ར་
ནས་བཏོན་ཏེ་འཁོར་ལོས་བསྒྱུར་བའི་བདེ་བའམ་ཚངས་པ་ཉིད་ཀྱི་བདེ་བ་ལ་བཀོད་པ་བས
འཇམ་དཔལ་རིགས་ཀྱི་བུའ མ་རིགས་ཀྱི་བུ་མོ་གཞན་གང་གིས་ཐེག་པ་ཆེན་པོ་ལ་མོས་པ་ལ་དང་
29-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བའི་སེམས་ཀྱིས་ལྟ་འདོད་པར་གྱུར་ཅིང་དེའི་བསྔགས་པ་ཡང་བརྗོད་ན་འདི་ནི་དེ་བས་ཆེས་
བསོད་ནམས་གྲངས་མེད་པ་སྐྱེད་དོ ། ཞེས་སོ། འདི་ནི་དགེ་བའི་ཞིང་ངམ་བསོད་ནམས་
ཀྱི་ཞིང་མཆོག་ཏུ་བསྟན་པའོ། ། གང་ལ་ཕན་གནོད་བྱ་བའི་ཡུལ་གྱི་བྱང་ཆུབ་སེམས་དཔའ་སྐྱེ་
འཕགས་གང་ཡིན་ཞེ་ན་སོ་སྐྱེ་ཡིན་པར་བསླབ་བཏུས་ལས་གསུངས་སོ། གཞན་ཡང་རྒྱལ་
སྲས་བྱང་ཆུབ་སེམས་དཔའ་ཆེན་པོ་རྣམས་ལ་གནོད་པ་དང་སྡུག་བསྔལ་སོགས་སྲོག་ལ་འབབ་པ་
ལྟ་བུ་བཟོད་དཀའ་བའི་དོ་གལ་ཆེན་པོའམ་འགལ་རྐྱེན་གྱི་རྣམ་པ་ཆེན་པོ་བྱུང་བས་ཀྱང་ཁོང་ཁྲོ་
སོགས་སྡིག་པའི་བསམ་པ་མི་འབྱུང་ཞིང་དེར་མ་ཟད་རྐྱེན་ངན་གྱི་རྣམ་པ་དེའི་སྟོབས་ཀྱིས་
སླར་ཡང་བཟོད་པའི་སྟོབས་ལ་སོགས་པའི་དགེ་བ་རྣམས་རང་གི་ངང་གིས་གོང་འཕེལ་དུ་འབྱུང་
བར་འགྱུར་ཏེ། ཞེས་པའམ་ཡང་ན་རྒྱལ་སྲས་རྣམས་ལ་གཞན་འགའ་ཞིག་གིས་དོ་གལ་ཆེན་
པོའམ་འབད་རྩོལ་ཆེན་པོས་བྱང་ཆུབ་སྤྱོད་པའི་བར་ཆད་བྱས་ཀྱང་དེ་ལ་ཕར་གནོད་ལན་བྱེད་པ་
སོགས་ཀྱིས་སྡིག་པ་མི་འབྱུང་ཞིང་བཟོད་པའི་སྟོབས་དང་བྱམས་སྙིང་རྗེ་སོགས་ཀྱི་དགེ་བ་
གིས་འཕེལ་ཞེས་སྦྱར་རོ། ། དེ་ཉིད་དཔེར་བརྗོད་ན་དྲང་སྲོང་བཟོད་པར་སྨྲ་བ་དང་ཚོང་
དཔོན་སྦྱིན་ལ་དཔའ་བ་དང་ཟིལ་གྱིས་མི་གནོན་པ་དག་ལ་འགལ་རྐྱེན་ཆེན་པོ་བཟོད་དཀའ་བ་
བྱུང་ནའང་ཁོང་ཁྲོའི་སེམས་དང་སེམས་ཞུམ་ནས་སྦྱིན་པ་ལས་སླར་ལྡོག་པ་དང་སེར་སྣ་ལྟ་བུའི་
སེམས་མི་འབྱུང་བར་མ་ཟད་དེ་ལ་བརྟེན་ནས་སླར་བཟོད་པ་དང་གཏོང་སེམས་ཀྱི་བསམ་པ་གོང་
འཕེལ་དུ་གྱུར་པ་བཞིན་ཏེ་འདིས་གནོད་པ་དང་སྡུག་བསྔལ་གྱིས་བརྫི་མི་ནུས་པར་བསྟན་ཏོ།
རྒྱུ་མཚན་དེ་དག་གི་ཕྱིར་ན་གང་ཟག་གང་ལ་སེམས་བསྐྱེད་ཀྱི་དམ་པ་ཕོངས་པ་མ་ལུས་པ་སེལ་
ཞིང་དགོས་འདོད་ཐམས་ཐམས་ཅད་སྟེར་བའི་ཡིད་བཞིན་གྱི་ནོར་བུ་རིན་ཐང་ཤིན་ཏུ་ཆེན་པོ་ཅན་ལྟ་
བུའི་བྱང་ཆུབ་ཀྱི་སེམས་དེ་ཉིད་སྐྱེས་པའི་སྐྱེས་བུ་དམ་པ་དེ་ཡི་སྐུ་ལ་བདག་གིས་སྒོ་གསུམ་གུས་པ་
ཆེན་པོས་ཕྱག་འཚལ་ཞིང་། མཆོག་ཏུ་དགེ་བའི་ཐུགས་མངའ་བའི་བྱང་སེམས་གང་ལ་ཕན་པ་
བྱས་ན་བདེ་བ་འབྱུང་བར་མ་ཟད་གནོད་པ་བྱས་ཀྱང་གནོད་ལན་མི་བྱེད་པར་གནོད་བྱེད་དེ་ཉིད་
སྙིང་རྗེ་ཆེན་པོས་རྗེས་སུ་བཟུང་བའི་མཐུ་དང་འོག་ཏུ་འཆད་འགྱུར་ལྟར་གྱི་སྨོན་ལམ་གྱི་
སྟོབས་ལས་མཐའ་ཞི་བའི་བདེ་བ་དམ་པ་དང་རྗེས་སུ་འབྲེལ་པའི་ཕྱིར་ན རིན་པོ་ཆེ་དོན་དུ་
གཉེར་བ་རྣམས་ཀྱིས་དེའི་འབྱུང་ཁུངས་ལ་བསྟེན་པ་བཞིན་དུ་འགྲོ་བ་ཀུན་གྱི་བདེ་བའི་འབྱུང་
གནས་སུ་གྱུར་བའི་བྱང་ཆུབ་སེམས་དཔའ་དེ་ལ་ཡང་བདེ་བ་དོན་དུ་གཉེར་བའི་སྐྱེ་བོ་ཀུན་གྱིས་
བརྟེན་པར་བྱ་རིགས་པས་ན་བདག་ཀྱང་སྐྱབས་སུ་མཆིའོ། ། ཞེས་པ་སྟེ། དེ་ལྟ་བུའི་བྱང་
སེམས་རྣམས་ལ་སློབ་དཔོན་ཞི་བའི་ལྷ་རང་ཉིད་ཡིད་རབ་ཏུ་དང་བས་ཕྱག་འཚལ་ཞིང་སྐྱབས་
འགྲོ་མཛད་པ་ཡིན་ནོ། ། མཐར་བདེ་བ་དང་འབྲེལ་ཚུལ་ནི། རྒྱལ་བོ་དཔའ་པས་བྱིན་གྱིས་
€30 --

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
བྱང་ཆུབ་སེམས་དཔའ་མེ་ཏོག་ཟླ་མཛེས་བགྲོངས་པའི་ལོ་རྒྱུས་ལྟར་དང༌། དེ་བཞིན་དུ་རྒྱལ་བོ་
བྱམས་པའི་སྟོབས་ཀྱི་སྐྱེས་རབས་སུ་གནོད་སྦྱིན་སྤུན་ལྔའི་སྐུ་ལུས་ཀྱི་ཁྲག་བཏུང་བ་དང་རྒྱལ་
བོ་རྩོད་བྱུང་གིས་དྲང་སྲོང་བཟོད་པར་སྨྲ་བའི་ཡན་ལག་གཅོད་པར་བྱས་པ་དག་ཀྱང་མཐར་
འཕགས་ལམ་ལ་བཀོད་པར་གསུངས་པ་བཞིན་ནོ།
གཉིས་པ་ལེའུའི་མཚན་ནི། བྱང་ཆུབ་སོགས་ཏེ། བྱང་ཆུབ་སོགས་ཀྱི་དོན་ནི་བཤད་
ཟིན་ལ གཞུང་འདི་ལ་བརྗོད་བྱའི་དོན་སོ་སོར་ཡོངས་སུ་གཅོད་པའི་ལེའུ་བཅུ་ཡོད་པ་ལས་
འདིས་སྤྱོད་པ་སྒྲུབ་པའི་སྔོན་འགྲོ་བྱང་ཆུབ་སེམས་ཀྱི་ཕན་ཡོན་སྟོན་པས་ན་ཕན་ཡོན་བསྟན་
པའམ་བཤད་པའི་ལེའུ་ཞེས་བྱ་བ་སྟེ་དང་པོའོ། ། ཞེས་པ་སྟེ། དེ་ནས་ལེའུའི་སྐད་དོད་པ་རི་
ཚེ་དཱ་ཞེས་པ་ཡོངས་སུ་གཅོད་པ་སྟེ་བརྗོད་བྱའི་དོན་ཚན་སོ་སོར་ཡོངས་སུ་གཅོད་པས་ན་ལེའུ་
ཞེས་པ་ལྟར་བྱས་ལ ཡང་ལེའུའི་སྐད་དོད་ཀྲ་མ་བྷད་ཅེས་པ་རིམ་པར་ཕྱེ་བ་སྟེ། བརྗོད་བྱའི་
དོན་གྱི་རིམ་པ་སོ་སོར་ཕྱེ་སྟེ་སྟོན་པས་ལེའུ་ཞེས་བྱ་ལ། གཞན་ཡང་དེའི་སྐད་དོད་མི་འདྲ་བ་དུ་
མ་ཡོད་པས་ངེས་ཚིག་ཀྱང་དུ་མར་འགྱུར་བ་ཡོད་པར་གསུངས་སོ།
གཉིས་པ་བྱང་ཆུབ་སེམས་ཀྱི་མི་མཐུན་ཕྱོགས་སྡིག་པ་བཤགས་པའི་ལེའུ་ལའང་། གཞུང་
དང་མཚན་གཉིས། དང་པོ་ལའང་མཆོད་པའི་ཡན་ལག ཕྱག་འཚལ་བའི་ཡན་ལག
སྐྱབས་སུ་འགྲོ་བའི་ཡན་ལག སྡིག་པ་བཤགས་པའི་ཡན་ལག་དང་བཞི་ལས། དང་པོ་ལའང་
དངོས་སུ་འབྱོར་བའི་མཆོད་པ ཡིད་ཀྱིས་སྦྲུལ་བའི་མཆོད་པ། སྨོན་ལམ་སྟོབས་ཀྱིས་མཆོད་
པ། བླ་ན་མེད་པའི་མཆོད་པ བསྟོད་པ་དབྱངས་ཀྱི་མཆོད་པ་དང་ལྔ་ལས། དང་པོ་
ལའང་བདག་པོས་ཡོངས་སུ་བཟུང་བའི་མཆོད་པ་དང་། མ་བཟུང་བའི་མཆོད་པ། ལུས་
དབུལ་བའི་མཆོད་པ་དང་གསུམ་ལས། དང་པོ་ནི རིན་ཆེན་སེམས་དེ་སོགས་ཏེ། ཆེད་དུ་
བྱ་བ་སྔར་བཤད་པ་ལྟར་ཕན་ཡོན་ཚད་མེད་པ་རང་གཞན་ཀུན་གྱི་ལེགས་ཆོགས་ཐམས་ཅད་ཀྱི་
འབྱུང་གནས་སུ་གྱུར་བའི་རིན་ཆེན་བྱང་ཆུབ་ཀྱི་སེམས་དེ་བཟུང་བ་སྟེ་རང་རྒྱུད་ལ་བསྐྱེད་པར་བྱ་
བའི་ཕྱིར་དུ། ཡུལ་ཁྱད་པར་ཅན་དག་པ་གཉིས་ལྡན་གྱི་ཆོས་དབྱིངས་དེ་བཞིན་ཉིད་ཀྱི་ངང་དུ་
གཤེགས་པའི་སངས་རྒྱས་རྣམས་དང་འཕགས་པ་དམ་པ་རྣམས་ཀྱི་ཡིན་པས་དམ་པའི་ཆོས་
དཀོན་མཆོག་དངོས་རང་བཞིན་གྱིས་དག་པ་ལ་ཆགས་སོགས་གློ་བུར་གྱི་དྲི་མ་མེད་པའི་འཕེའགོག་
བདེན་དང་ཆགས་སོགས་ཀྱི་དྲི་མ་མེད་པར་བྱེད་པའི་ལམ་བདེན་ཏེ་བདེན་གཉིས་ཅན་གྱི་
རྟོགས་པའི་ཆོས་དང་ཞེས་པའི་སྒྲས་བསྡུས་པ་སྡེ་སྣོད་གསུམ་དུ་གཏོགས་པའི་ལུང་གི་ཆོས་དང་
བཅས་པ་དང་སངས་རྒྱས་ཀྱི་སྲས་འཇམ་དཔལ་དང་སྤྱན་ཪས་གཟིགས་སོགས་བྱང་སེམས་
འཕགས་པའི་དགེ་འདུན་ཟབ་དང་རྒྱ་ཆེ་བའི་ཡོན་ཏན་རྒྱ་མཚོ་མངའ་བ་རྣམས་ལ་མཆོད་ཚུལ་
31

༄༅།།གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
བསམ་སྦྱོར་གུས་པས་ལེགས་པར་མཆོད་ཅེས་པའོ ། དང་ཞེས་པས་ཉན་རང་སོགས་མཆོད་
འོས་གཞན་དག་ཀྱང་སྡུད་པར་གསུངས་སོ། ཡང་ན་བསམ་པ་དག་པ་རིན་ཆེན་བྱང་ཆུབ་ཀྱི་
སེམས་དེ་བཟུང་བར་བྱ་བའི་ཕྱིར་དུ་ཞིང་དག་པ་དེ་བཞིན་གཤེགས་པ་སོགས་ལ་དངོས་པོ་དག་པ་
བསམ་པའི་སྒོ་ནས་སེར་སྣ་སོགས་ཀྱི་ཉོན་མོངས་པ་དང་སྦྱོར་བའི་སྒོ་ནས་སྲོག་གཅོད་དང་མ་
བྱིན་ལེན་སོགས་ཀྱི་སྡིག་པའི་སྐྱོན་དང་མ་འདྲེས་པའི་མཆོད་རྫས་གྱ་ནོམ་པས་ལེགས་པར་མཆོད་
ཅེས་འཆད་པ་གསུངས་རྒྱུན་ལྟར་དང་། ཡང་ལེགས་པར་མཆོད་ཅེས་པ་སངས་རྒྱས་ཐོབ་་
འདོད་ཀྱི་བསམ་པ་དང་སེམས་ཅན་གྱི་ཆེད་དུ་དང་ཡིད་དུ་འོང་བའི་དངོས་པོ་དང་། འཁོར་
གསུམ་དག་པས་དང་། མི་མཐུན་ཕྱོགས་ཀྱི་དྲི་མ་མེད་པས་དང་། བྱང་ཆུབ་ཆེན་པོར་བསྡོ་
བས་ཏེ་དྲུག་གི་སྒོ་ནས་མཆོད་ཅེས་འགྲེལ་བ་འགའ་ཞིག་ལས་སོ ལན་དང་རྣམ་སྨིན་ལ་མི་
རེ་བ་དང་འཁོར་གསུམ་དག་པ་སོགས་བསམ་པའི་ཁྱད་པར་ལ་སྦྱར་རོ ། གཉིས་པ་བདག་
པོས་མ་བཟུང་བའི་མཆོད་པ་ནི། མེ་ཏོག་འབྲས་བུ་སོགས་ཏེ། དེ་ལ་དབུལ་བྱའི་མཆོད་རྫས་
སྨོས་པ་ནི། འཇིག་རྟེན་གྱི་ཁམས་དག་ན་བདག་པོས་མ་བཟུང་བའི་པདྨ་དང་ཀུ་མུད་དང་ཙམ་
པ་ཀ་ལ་སོགས་པའི་མེ་ཏོག་གི་རིགས་གང་ཇི་སྙེད་ཅིག་ཡོད་པ་རྣམས་དང༌། ཨ་རུ་ར་དང་ཛ་ཏི་
དང་ཨ་མྲ་ལ་སོགས་པའི་འབྲས་བུ་ཇི་སྙེད་ཡོད་པ་རྣམས་དང་རྩ་བ་ལོ་སྡོང་མེ་འབྲས་སོགས་
ལས་བྱུང་བའི་ནད་ཞི་བར་བྱེད་པའི་སྨན་གྱི་རྣམ་པའམ་རིགས་གང་དག་ཡོད་པ་དང་། ལྷ་ཀླུ་
ལ་སོགས་པའི་འཇིག་རྟེན་གྱི་ཁམས་ན་ཡིད་བཞིན་གྱི་ནོར་བུ་དང་བཻཌཱུརྱ་དང་མུ་ཏིག་དམར་པོ་
དང་གསེར་དང་དངུལ་དང་སྤུག་དང་རྡོ་སྙིང་དང་ཤེལ་སོགས་རིན་ཆེན་གྱི་བྱེ་བྲག་ཇི་སྙེད་ཡོད་པ་
དང་ཡན་ལག་བརྒྱད་ལྡན་གྱི་མཚོ་དང་རྫིང་བུ་སོགས་ཆུ་གཙང་ཡིད་དུ་འོང་བ་ཇི་ཡོད་དང་
ཞེས་པ་སྟེ། ཡན་ལག་བརྒྱད་ནི བསིལ་དང་ཞིམ་དང་ཡང་དང་འཇམ། ། དྭངས་པ་
དང་ནི་དྲི་མ་མེད ། འཐུང་ན་ལྟོ་ལ་མི་གནོད་དང་། ། མགྲིན་པ་ལ་ཡང་མི་གནོད་པའོ
ཞེས་སོ། ། ལྷུན་པོ་དང་གསེར་རི་བདུན་སོགས་ལྟ་བུའི་རིན་ཆེན་དུ་མ་ལས་གྲུབ་པའི་རི་བོ་
རྣམས་དང་ནི་དེ་བཞིན་དུ་ཙན་དན་ལ་སོགས་པའི་ནགས་ཚལ་དང་སྤང་ལྗོངས་ལ་སོགས་པའི་ས་
ཕྱོགས་དག་འདུ་འཛིས་དབེན་ཞིང་ཡིད་དུ་འོང་བའི་ཉམས་དགའ་བ་རྣམས་དང༌། ལྗོན་པའི་
ཤིང་རྣམས་རང་རང་གི་མེ་ཏོ ཀེ་རིགས་སྣ་ཚོགས་པའི་རྒྱན་གྱིས་སྤྲས་ཤིང་སྤུད་པ་སྟེ་མཛེས་ཤིང་
འབར་བར་སྣང་བའམ་ལྷག་གེར་སྣང་བ་དང་། ཤིང་ལྗོན་པ་གང་དག་རང་རང་གི་ཡལ་གའི་
རྩེར་ཁ་དོག་དྲི་རོ་ནུས་པ་ཕུན་སུམ་ཚོགས་པའི་འབྲས་བུ་བཟང་ལ་མང་པ་སྨིན་ཅིང་གཡུར་དུ་ཟ་
བའི་ལྗིད་ཀྱིས་ཡལ་ག་རྣམས་ཐུར་དུ་དུད་པས་དམའ་བར་གྱུར་བ་དང་སུམ་ཅུ་རྩ་གསུམ་པ་
ལ་སོགས་པའི་ལྷ་དང་གཞན་ཡང་ཀླུ་ལ་སོགས་པའི་འཇིག་རྟེན་གྱི་ཁམས་ན་ཡང་ལྷན་ཅིག་སྐྱེས་པ་
32

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
དང་སྦྱར་བྱུང་བཞི་མཉམ་སོགས་དང་གྱུར་བ་ལས་བྱུང་བའི་དྲི་ཞིམ་པོ་དང་ནི། ཨ་ག་རུ་ནག་
པོ་ལ་སོགས་པའི་བདུག་སྤོས་དང་ཡིད་ལ་མངོན་པར་འདོད་པའི་འདོད་དགུ་ཐམས་ཅད་འབྱུང་
བའི་དཔག་བསམ་གྱི་ལྗོན་ཤིང་དང་ཤེལ་དང་པད་རག་དང་གསེར་དངུལ་སོགས་རིན་ཐང་ཆེ་
བའི་རིན་ཆེན་གྱི་རིགས་སྣ་ཚོགས་ལས་གྲུབ་པའི་ཤིང་ལྗོན་པ་དང༌། ཐོང་གཤོལ་གྱིས་མ་རྨོས་
ཤིང་ས་བོན་མ་བཏབ་པར་རང་འཁྲུངས་པའམ་སྐྱེས་པའི་ལོ་ཏོག་གི་རྣམ་པ་སྟེ་ལོ་ཏོག་གི་རིགས་
སམ་ཁྱད་པར་མང་པོ་དང་། དེ་དག་ལས་གཞན་ཡང་རེ་རེ་ནས་སྨོས་ཀྱི་མི་ལང་བས་མདོར་ན་
དཀོན་མཆོག་མཉེས་པ་སྐྱེད་བྱེད་ཀྱི་མཆོད་པར་འོས་པའི་རྒྱན་ནམ་མཛེས་པར་བྱེད་པའི་མཆོད་
རྫས་ཀྱི་རྣམ་གྲངས་མཆོག་ཏུ་ཡིད་དུ་འོང་བ་འཇིག་རྟེན་གྱི་ཁམས་ན་ཇི་སྙེད་ཡོད་པ་རྣམས་ནི་
ཞེས་དང་། ཡང་རབ་ཏུ་དྭངས་ཤིང་མཛེས་པའི་ཡིད་བཞིན་གྱི་ཆུ་མཚོ་དང་རྫིང་བུ་རྣམས་ལ་ཆུ་
ལས་སྐྱེས་པའི་པདྨ་ལ་སོགས་པའི་མེ་ཏོག་དུ་མས་བརྒྱན་པ་དག་ན་ངང་པ་དང་ངུར་བ་དང་
བཞད་སོགས་ཆུ་བྱའི་རིགས་ཡིད་དུ་འོང་བ་ཉམས་དགའ་བ་སྐྱེད་པའི་ཤིན་ཏུ་སྒྲ་སྐད་སྙན་པ་ཡིད་
དུ་འོང་བ་སྒྲོགས་པ་དང་ལྡན་པ་དང་། དེ་དག་ཀྱང་ཆུང་བ་དང་ཉུང་ངུའི་རྣམ་པ་ཅན་མ་ཡིན་
པར་ཡུལ་རྒྱ་ཆེ་བ་ནམ་མཁའ་རབ་འབྱམས་ཁམས་ཀྱི་མཐས་གཏུགས་པ་། དག་ཞིང་དང་སྒྲ་མི་
སྙན་ན་ཡོད་པའི་ཡོ་བྱད་ལྟ་བུ་བདག་པོ་སུས་ཀྱང་བདག་གིར་བྱས་ནས་ཡོངས་སུ་བཟུང་བ་མེད་
པ་དེ་དག་ཀུན་ཞེས་པ་སྟེ། ་རྣམས་དབུལ་བྱའི་མཆོད་རྫས་ཀྱི་དངོས་པོ་སྨོས་པ་ཡིན་ནོ།
ཇི་ལྟར་འབུལ་བའི་ཚུལ་སོགས་ནི། དེ་ལྟའི་མཆོད་རྫས་རྣམས་བདག་གི་བློ་ཡིས་བླངས་པའམ་
ཡིད་ཀྱི་བདག་གིར་བཟུང་ནས་མཆོད་པའི་ཡུལ་ཐུབ་པ་རྣམས་ཀྱི་དབང་པོ་སྐྱེས་བུ་ཡོངས་ཀྱི་ཁྱུ་
མཆོག་ཏུ་གྱུར་པ་སངས་རྒྱས་རྣམས་དང་དེ་དག་གི་སྲས་བྱང་ཆུབ་སེམས་དཔའི་འཁོར་དང་
བཅས་པ་རྣམས་ལ་ལེགས་པར་ཏེ་དད་པ་དང་གུས་པས་དང་འཁོར་གསུམ་དག་པས་དབུལ་བར་
བགྱི་ན གང་ལ་ཡོན་ཕུལ་ན་འབྲས་བུ་ཆེན་པོ་འབྱུང་བའི་ཡོན་གནས་ཀྱི་དམ་པའམ་ཞིང་གི་
དམ་པ་བླ་ན་མེད་པ་སེམས་ཅན་ཀུན་ལ་ཕན་པར་དགོངས་ཤིང་དོན་མཛད་པར་བཞེད་པའི་
ཐུགས་རྗེ་ཆེས་ཆེ་བའི་དཔལ་དང་ལྡན་པ་རྣམས་ཀྱིས་ཕོངས་ཤིང་རྒུད་པའི་སེམས་ཅན་བདག་
ཅག་རྣམས་ལ་རྗེས་སུ་བརྩེ་བས་ཉེ་བར་དགོངས་ནས་བདག་གི་བློས་བླངས་པའི་མཆོད་པ་འདི་
དག་ཅི་བདེར་བཞེས་སུ་གསོལ་ཞེས་ཏེ་བདག་གིར་མཛོད་ཅིག་ཅེས་པའོ། གོང་གི་ཐུབ་པ་
ཞེས་པའི་དོན་ནི། སྒོ་གསུམ་བསྲུང་བ་མེད་པར་ཉེས་སྤྱོད་ཐམས་ཅད་རང་གི་ངང་གིས་་་་
བསྡམས་པའི་དོན་ཡིན་ལ། ཡང་ན། སྡུག་བསྔལ་བྱུང་ཡང་འགྱོད་མི་བྱེད། ། བདེ་བ་ལ་
ཡང་འདོད་པ་མེད། ། ཆགས་དང་འཇིགས་དང་ཁྲོ་བ་མེད། ། བློ་བརྟན་གྱུར་བ་ཐུབ་པར་
བརྗོད ། ཅེས་སོ བློས་བླངས་ནས་འབུལ་པའི་རྒྱུ་མཚན་ནི། བདག་ནི་སྔོན་མཆོད་
33

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
སྦྱིན་སོགས་ཀྱི་དགེ་རྩ་བྱས་པའི་བསོད་ནམས་ཀྱི་མཐུ་དང་མི་ལྡན་པས་ད་ལྟ་ཇི་ལྟར་འདོད་པའི་
ལོངས་སྤྱོད་ཀྱིས་དབུལ་ཞིང་ཕོངས་པས་བཀྲེན་པ་ཆེན་པོར་གྱུར་ཏེ། མཆོད་པ་འབུལ་བར་
འདོད་ཀྱང་མཆོད་པར་འོས་པའི་ནོར་རྫས་གོང་སྨོས་ལྟར་གྱི་བློས་བླངས་ལས་གཞན་པའི་མཆོད་
པའི་ཡོ་བྱད་ཡིད་དུ་འོང་བ་བད རང་ལ་དབང་བ་ཅང་སྟེ་ཅི་ཡང་ངམ་ཅུང་ཟད་ཀྱང་མ་མཆིས་
པས་རྒྱུ་མཚན་དེས་ན་གཞན་དོན་འབའ་ཞིག་དགོངས་པར་མཛད་པའི་མགོན་པོ་ཁྱེད་རྣམས་
ཀྱིས་བདག་པོས་མ་བཟུང་པ་ཡིད་ཙམ་གྱིས་བདག་གིར་བཟུང་ནས་ཕུལ་བ་འདི་དག་ཁྱེད་རྣམས་
ལ་ཡོ་བྱད་ཀྱིས་ཕོངས་པ་དང་བདག་གིར་འཛིན་པ་མི་མངའ་ཡང་མཆོད་པ་པོ་བདག་གི་ཚོགས་
རྫོགས་པའི་དོན་གྱི་སླད་དུ་མཆོད་ཡུལ་ཉིད་ཀྱི་རང་རང་གི་རྫུ་འཕྲུལ་གྱི་མཐུ་དང་མཁྱེན་བརྩེའི་
སྟོབས་ཀྱིས་གནས་གང་དང་གང་ན་ཡོད་པ་རྣམས་སོ་སོར་བདག་གིར་བྱས་ནས་བཞེས་པར་གྱིས་
ཤིག་ཅེས་པའོ། གསུམ་པ་ལུས་འབུལ་བའི་མཆོད་པ་ནི། རྒྱལ་དང་དེ་སྲས་སོགས་ཏེ
འོ་ན་མཆོད་རྫས་གཞན་མེད་ཀྱང་རང་ལ་དབང་བའི་ལུས་ཡོད་བཞིན་དུ་མི་འབུལ་ལམ་ཞེ་ན་
དབུལ་བར་བྱའོ། ། དེ་ལ་ལུས་ཇི་ལྟར་དབུལ་པ་ནི། བདུད་བཞིའི་དགྲ་ལས་རྒྱལ་བའི་རྒྱལ་
བ་སྟེ་སངས་རྒྱས་རྣམས་དང་དེའི་ཐུགས་ཀྱི་སྲས་བྱང་ཆུབ་སེམས་དཔའ་རྣམས་ལ་བདག་གིས་ནི་
འདི་ཕྱིའི་གནས་སྐབས་སོ་སོར་རང་ལ་དབང་བའི་བདག་གི་ལུས་དངོས་སུ་ཡོད་པ་འདི་དང་དེ་
ཀུན་ལ་བདག་གིར་བྱ་བའི་བློ་སྤངས་ནས་འདི་ཕྱིའི་དུས་གཏན་ཏུ་རྒྱུན་ཆད་མེད་པར་དབུལ་བར་
བགྱི་ཡི། ཀྱེ་སེམས་དཔའ་མཆོག་ཏུ་གྱུར་པ་ཁྱེད་རྣམས་ཀྱིས་བདག་གིས་གཅེས་པར་བཟུང་
བའི་ལུས་འདི་ནི་ཡོངས་སུ་བཞེས་པར་གྱིས་ཤིག་དང་། ཟས་གོས་སོགས་ཀྱི་འཚོ་བ་དོན་དུ་
གཉེར་བ་མ་ལགས་ཀྱི་དད་ཅིང་གུས་པས་སྒོ་གསུམ་འདུད་པ་དང་བཅས་ཏེ་ཁྱེད་རྣམས་ཀྱི་
འབངས་སུ་སྟེ་བཀའ་བཞིན་སྒྲུབ་པའི་བྲན་གཡོག་ཏུ་མཆི་བར་ཁས་བླང་བར་བགྱིའོ། ། ཞེས་
པའོ། ། ཕུལ་ནས་ལས་ཅི་བགྱི་བ་ནི དཔེར་ན་རྒྱལ་བོ་ཆེན་པོ་ལ་བརྟེན་པའི་འཁོར་
འབངས་ལ་གཞན་གྱི་གནོད་པ་མི་འབྱུང་བ་ལྟར་དམན་པ་ཉམ་ཐག་བདག་ནི་འཇིགས་པ་ཐམས་
ཅད་ལས་གྲོལ་བའི་སྐྱབས་མཆོག་ཏུ་གྱུར་བ་ཁྱེད་རྣམས་ཀྱི་བཀའ་འབངས་སུ་བདག་གིར་ཡོངས་
སུ་བཟུང་བས་ན་སྲིད་པ་འཁོར་བའི་གནས་འདི་ན་སྡུག་བསྔལ་གྱིས་མི་འཇིགས་ཏེ་མི་སྐྲག་ལ་རང་
ཉིད་སྐྱབས་གནས་བླ་ན་མེད་པའི་སྐྱབས་འོག་ཏུ་ཚུད་པས་འཇིགས་པ་དང་བྲལ་བའི་སྟོབས་ཀྱིས་
སྐྱབས་མགོན་དང་བྲལ་བའི་སེམས་ཅན་ཉམ་ཐག་པ་རྣམས་ལ་འཕྲལ་ཡུན་ཀུན་ཏུ་སྦྱིན་པ་རྣམ་
གསུམ་སོགས་ཀྱིས་མཚོན་པའི་རྒྱལ་སྲས་ཀྱི་སྤྱོད་པས་ཕན་པ་དང་བདེ་བ་བསྒྲུབ་པའི་སྒོ་ནས་ཕན་
དོགས་པར་བགྱི་ནུས་སོ། སྐྱབས་མཆོག་ལ་བརྟེན་ཡང་རང་གི་སྔོན་གྱི་དུས་སུ་བསགས་
འདོགས་
དཀོན་མཆོག་གི་འབངས་སུ་མི་རུང་ཞིང་པའི་སྡིག་པ་མི་དགེ་བས་རང་རྒྱུད་བསླད་པར་གྱུར་ན་
-34 -

སྤྱོད་འཇུག་འགྲེལ་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
གཞན་ཕན་སྒྲུབ་པ་ལྟ་ཞོག་རང་དོན་སྒྲུབ་པ་ལའང་གེགས་སུ་ཆེ་བས་ན་དེ་ལྟའི་སྔར་གྱི་སྡིག་པ་མི་
དགེ་བའི་ལས་རྣམས་ལས་ཡང་དག་པར་འདའ་བར་བགྱིད་པ་སྟེ་སུན་འབྱིན་གྱི་སྟོབས་ལ་སོགསས་
པའི་སྒོ་ནས་བཤགས་ཏེ་དེ་ལས་འདའ་བའམ་ཐར་པར་བགྱིད་ཅིང་། དེར་མ་ཟད་དཀོན་
མཆོག་གི་བྲན་དུ་གྱུར་ཕྱིན་ཆད་སྡིག་པ་མི་དགེ་བའི་ལས་གཞན་ཡང་བགྱི་མི་རིགས་པས་སླན་ཆད་
དམ་ཕྱིན་ཆད་སྲོག་ལ་བབས་ཀྱང་མི་དགེ་བའི་ལས་མི་བགྱིད་དོ་སྙམ་པའི་སྡོམ་སེམས་བརྟན་པོ་
བསྟེན་པར་བགྱིའོ་ཞེས་པའོ། གཉིས་པ་ཡིད་སྤྲུལ་གྱི་མཆོད་པ་ལ་གཉིས། ཁྲུས་དང་སྐུ་ཕྱི་
སོགས་ཀྱི་མཆོད་པ། ཉེར་སྤྱོད་ཀྱི་མཆོད་པ དང་པོ་ནི ཁྲུས་ཀྱི་ཁང་པ་སོགས་ཏེ།
ཐོག་མར་ཁྲུས་ཀྱི་མཆོད་པ་བྱ་བ་ནི འཇིག་རྟེན་ན་རྒྱལ་པོ་སོགས་མགྲོན་ཏུ་བོས་པ་ལ་ཐོག་
མར་ཁྲུས་གསོལ་བ་ལྟར་རང་གི་དད་གུས་ཀྱི་སྒོ་ནས་སྤྱན་དྲངས་པའི་མཆོད་གནས་རྣམས་ལ་སྐུ་
ཁྲུས་གསོལ་བ་ལ་ཡང་། ཁྲུས་ཁང་གསལ་གདབ་པ་ནི། གང་དུ་ཁྲུས་གསོལ་བའི་གནས་དེར་
ཁྲུས་ཀྱི་ཁང་བ་ཡིད་དུ་འོང་བ་ག་བུར་དང་ཙན་དན་དང་ཨ་ག་རུ་ལ་སོགས་པའི་ཆུས་ཆག་ཆག་
བཏབ་ཅིང་དེ་དག་གི་དྲིས་བདུག་ནས་བསྒོས་པར་བྱས་པའི་ཤིན་ཏུ་དྲི་ཞིམ་པ། དེའི་འོག་གཞི་
ཤེལ་གྱི་རང་བཞིན་གྱི་ས་གཞི་ཁ་དོག་གསལ་ཞིང་དྭངས་ལ་འོད་ཟེར་འཕྲོ་ཞིང་འབར་བའི་འཚེར་
བ་བྱི་དོར་ལེགས་པར་བྱས་ཏེ་མཛེས་པར་བསྟར་པ་ལ། དབང་སྔོན་ལ་སོགས་པའི་རིན་པོ་ཆེ་དུ་
མ་ལས་གྲུབ་ཅིང་འོད་ཟེང་སྣ་ཚོགས་འཕྲོ་ཞིང་འབར་བའི་ཀ་བ་དང་གདུང་སོགས་ཡིད་དུ་འོང་བ་
མང་པོ་དང་ལྡན་པ་དང་སྟེང་གི་ངོས་ཐམས་ཅད་དུ་མུ་ཏིག་གི་ཕྲེང་པའི་དྲྭ་བ་དྲྭ་བ་ཕྱེད་པས་
མཛེས་པར་སྤྲས་ཤིང་དེའི་འོད་མདངས་ཆགས་པའམ་འོད་གསལ་བའི་བླ་རེ་ཤིན་ཏུ་མཛེས་པར་
བྲེས་པ་དག་དང་དེ་ལས་གཞན་པའི་རྒྱན་དུ་མས་ཀྱང་བརྒྱན་པར་བྱས་པའི་ཁང་བཟང་ཉམས་
དགའ་བ་དེར། ཡུལ་གང་ལ་ཁྲུས་ཇི་ལྟར་གསོལ་བ་ནི། ཁྲུས་གསོལ་བའི་ཡུལ་དེ་བཞིན་
གཤེགས་པ་རྣམས་དང་དེ་ཡི་སྲས་སེམས་དཔའ་ཆེན་པོ་རྣམས་ལ རིན་ཆེན་བཻཌཱུརྱ་དང་
གསེར་ལ་སོགས་པ་ལས་བྱས་པའི་བུམ་པ་རིན་ཐང་ཆེན་པོ་ཅན་རྣམ་གྲངས་མང་པོ་སྤོས་ཀྱི་རིགས་
ཤིན་ཏུ་དྲི་ཞིམ་པོ་སྣ་ཚོགས་དང་སྦྱར་བའི་ཆུ་ཡིད་དུ་འོང་བའི་མེ་ཏོག་དང་བཅས་པས་ལེགས་
པར་བཀང་བ། ཤིན་ཏུ་ཡིད་འཕྲོག་པའི་གླུ་དང་ནི་སྙན་ཅིང་འཇེབས་པའི་སྒྲ་སྐད་འབྱུང་བའི་
རྫ་རྔ་དང་རྔ་ཟླུམ་ལ་སོགས་པའི་རོལ་མོར་བཅས་པ་རྣམ་གྲངས་བྱེ་བ་ཕྲག་དུ་མས་མཛེས་ཤིང་
བརྒྱན་པའི་སྒོ་ནས་སྐུ་ཁྲུས་འདི་བདག་གིས་གསོལ་བར་བགྱིའོ་ཞེས་པའོ། ། ཁྲུས་ཁང་གསལ་
གདབ་ཚུལ་ཅུང་ཟད་རྒྱས་པར་སྤྲོ་ན། ཁྲུས་ཀྱི་ཁང་བ་སོགས་ཀྱི་ཚིག་བརྗོད་པའི་སྐབས་སུ་འདི་
ལྟར་བསམ་པར་བྱ་སྟེ ཚོགས་ཞིང་རྣམས་ཀྱི་མདུན་དུ་གོང་སྨོས་ལྟར་གྱི་ཁྲུས་ཁང་རིན་པོ་ཆེ་སྣ་
ཚོགས་ལས་གྲུབ་ཅིང་རྒྱ་ཕིབས་རིམ་པ་གསུམ་དང་ལྡན་པ། ནེའུ་གསིང་མེ་ཏོག་སྣ་ཚོགས་བཀྲ་
35

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བས་ཕྱོགས་ཐམས་ཅད་རབ་ཏུ་མཛེས་ཤིང་རིན་པོ་ཆེ་ལས་གྲུབ་པའི་ཤིང་ལྗོན་པ་ཡིད་དུ་འོང་བ་
སྣ་ཚོགས་པས་ཡོངས་སུ་བསྐོར་བ། ཁང་བའི་ཕྱོགས་བཞིར་སྒོ་རེ་རེ་དང་སྒོ་དེ་དག་སོ་སོའི་
མདུན་དུ་ཁྲུས་ཀྱི་རྫིང་བུ་གྲུ་བཞི་བ་མེ་ཏོག་དབྱིབས་དང་ཁ་ཏོག་སྣ་ཚོགས་པས་མཛེས་པར་བརྒྱན་
ཅིང་འོག་གཞིར་གསེར་གྱི་བྱེ་མ་བརྡལ་བ ཕྱོགས་རེ་རེར་རིན་པོ་ཆེ་ཐེམ་སྐས་འབབ་སྟེགས་
མཆོག་ཏུ་བདེ་བའི་རྣམ་པར་ཡོད་པ། ཁྲུས་རྫིང་དེ་དག་སོ་སོའི་ནང་དུ་ཤིན་ཏུ་དྲི་ཞིམ་པོའི་
ངད་ལྡང་པའི་སྤོས་ཀྱི་ཆུས་ཡོངས་སུ་གང་བར་ཡོད་པ། རིན་པོ་ཆེའི་ཀ་བ་དང་མུ་ཏིག་གི་བླ་རེ་
སོགས་ཀྱིས་བརྒྱན་པའི་ཁྱད་པར་རྣམས་གོང་དུ་སྨོས་པ་ལྟར་གྱི་ཁང་བཟང་གི་དབུས་སུ་སེང་གེའི་
ཁྲི་སོགས་སོ་སོའི་གདན་རྣམས་གསལ་གདབ་དེ་ནས་ཁྲུས་གསོལ་དངོས་ཀྱི་སྐབས་སུ་ཚོགས་ཞིང་
རྣམས་སོ་སོའི་ན་བཟའ་དང་རྒྱན་ཕྲེང་སོག གདང་ལྟ་བུར་དཔྱངས་ནས་སྐུ་གཅེར་བུར་
ཁྲུས་ཁང་གི་ནང་དུ་བྱོན་ནས་གདན མས་ལ་འཁོད་པར་བསམ དེ་ནས་རང་ལུས་ལྷ་
གྲངས་དང་མཉམ་པར་སྤྲུལ་ནས་དེ་ཐམས་ཅད་གྱི་ལག་ཏུ་རིན་པོ་ཆེའི་བུམ་པ་ཐོགས་ཏེ་རྫིང་བུ་
རྣམས་ལས་ཆུ་བླངས་ནས་བསྟོད་བསྔགས་ཀྱི་གླུ་དབྱངས་རོལ་མོ་དང་བཅས་པས་ཁྲུས་གསོལ་
བས་འགྲོ་བའི་སྣང་ངོར་དྲི་མ་ཐམས་ཅད་དག་ཅིང་ཐུགས་རྒྱུད་ལ་ཟག་མེད་ཀྱི་བདེ་བ་ཁྱད་པར་
ཅན་སྐྱེས་པར་བསམ་ནས་ཁྲུས་གསོལ་བར་བྱའོ། ཁྲུས་གསོལ་བྱས་པའི་དགོས་པ་ནི། ད་
ལྟ་རང་དང་རང་འདྲ་བ་ཕལ་ཆེར་དམ་པའི་ཆོས་ཉན་བསམ་སྒོམ་སྒྲུབ་སོགས་ལ་ཞུགས་པའི་ཚེ་
བློའི་ནུས་པ་ཤིན་ཏུ་ཆུང་པས་དེ་དང་དེའི་སྐབས་ཀྱི་དོན་རྣམས་བློ་ལ་གསལ་བར་འཆར་མི་ཐུབ་
པར་ནག་ཐུམ་གྱིས་འགྲོ་བ་ནི། ཐོག་མེད་ནས་ད་ལྟའི་བར་དུ་བསགས་པའི་སྡིག་ལྟུང་ཚན་ཆེ་བ་
དང་ཁྱད་པར་དཀོར་སྒྲིབ་སོགས་ཀྱིས་ནོན་པའི་དབང་གིས་ཡིན་པར་བཤད་པས་ཁྲུས་གསོལ་
བྱས་ན་དེ་ལྟ་བུ་ལ་ཕན་པ་ཤིན་ཏུ་ཆེ་བར་གསུངས་སོ། ། སྐུ་ཕྱི་ཞིང་ན་བཟའ་དང་རྒྱན་འབུལ་
བ་ནི། དེ་ནས་མཆོད་ཡུལ་དེ་དག་གི་སྐུ་ལ་ཁྲུས་གསོལ་བའི་རླན་གྱིས་གོས་པ་དེ་དཱུ་གུ་ལ་དང་ག་
ཤའི་རས་ལ་སོགས་པ་མཚུངས་པ་མེད་པའི་གོས་འཇམ་ཞིང་དྲི་མ་མེད་པས་གཙང་བ་ལ་ཨ་ག་རུ་
དང་ཙན་དན་ལ་སོགས་པའི་སྤོས་དྲི་ཞིམ་པོ་རབ་ཏུ་བསྒོས་པས་སྐུ་ལུས་ཕྱི་བ་སྟེ་བྱི་དོར་བགྱི་
བའོ། ། བྱི་དོར་བགྱིས་པའི་རྗེས་དེ་ནས་མཆོད་གནས་དེ་དག་ལས་རབ་ཏུ་བྱུང་བའི་ཆ་བྱད་
ཅན་རྣམས་ལ་རུང་བའི་ཚོན་གསུམ་ལྟ་བུས་ཁ་དོག་ལེགས་པར་བསྒྱུར་བའི་ཆོས་གོས་རྣམ་པ་
གསུམ་སོགས་རང་རང་གི་ཆ་ཚད་དང་ལྡན་པའི་ན་བཟའ་གུར་ཀུམ་དང་ཨ་ག་རུའི་ཕྱེ་མ་ལ་
སོགས་པའི་ཤིན་ཏུ་དྲི་ཞིམ་པོའི་སྤོས་ཀྱིས་བདུག་ཅིང་བསྐུས་པའི་གོས་དམ་པ་རྣམས་འབུལ་ལོ།
སྤྱིར་རབ་བྱུང་ལ་དྲིས་བྱུགས་པ་སོགས་བཀག་ཀྱང་གཞན་དད་ལྡན་གྱི་ཚོགས་བསགས་པའི་
སྐབས་སུ་གནང་ངོ་། བྱང་སེམས་ཁྱིམ་པའི་ཚུལ་ཅན་རྣམས་ལ་ལྷ་རྫས་ལས་བྱུང་ཞིང་ལྷ་ལ་
- 36

སྤྱོད་འཇུག་འགྲེལ་བ་བྱང་ཆུབ་གཞུང ཉི་ཟླའི་སྣང་བ།
འོས་པའི་གོས་བཟང་པོ་ཡང་ཞིང་སྲབ་ལ་རེག་བྱ་འཇམ་པ་དབྱིབས་དང་ཁ་དོག་སྣ་ཚོགས་པ་ཅན་
རྣམས་འབུལ་བ་དང་། རིན་པོ་ཆེའི་ཅོད་པན་རྣ་རྒྱན་མགུལ་རྒྱན་གདུ་བུ་སྐ་རགས་སོགས་ཀྱི་
རྒྱན་མཆོག་ཏུ་གྱུར་བ་བརྒྱ་ཕྲག་སོགས་དེ་དང་དེ་དག་གིས་འཕགས་པ་ཀུན་ཏུ་བཟང་པོ་དང་
འཇམ་དཔལ་དབྱངས་དང་འཇིག་རྟེན་དབང་ཕྱུག་དང་སོགས་སྒྲས་བསྟན་པ་བྱམས་པ་ཕྱག་རྡོར་
ནམ་སྙིང་ས་སྙིང་སྒྲིབ་སེལ་རྣམས་དང་སངས་རྒྱས་བྱང་སེམས་གཞན་རྣམས་ལའང་བརྒྱན་པར་
བགྱི་ཞེས་པའོ ། དེ་ནས་སྔར་གྱི་ན་བཟའ་དང་རྒྱན་རྙིང་བ་རྣམས་འོད་སེར་པོའི་རྣམ་པས་
རང་ལ་འཐིམ་པར་བསམ གང་ལ་ཁྲུས་གསོལ་བའི་ཡུལ་དམ་པ་རྣམས་བྱ་ཁྱུ་འཕུར་བ་ལྟར་
འུར་དིར་གྱིས་བྱོན་ནས་ཚོགས་བསགས་པའི་ཞིང་དུ་རང་རང་གི་གདན་ཁྲི་སོ་སོར་གསལ་བཏབ་
པའི་སྟེང་དུ་བཞུགས་པར་བསམ་མོ། །
གཉིས་པ་ཉེར་སྤྱོད་ཀྱི་མཆོད་པ་ནི སྟོང་གསུམ་ཀུན་ཏུ་སོགས་ཏེ དྲི་ཆབ་ནས་
གདུགས་ཀྱི་བར་རིམ་པར་དབུལ་བ་ལ། དྲི་བཟང་གིས་བྱུག་པ་། སྟོང་གསུམ་ཀུན་ཏུ་ཞེས་
གསུངས་ཏེ མཛོད་ལས གླིང་བཞི་བ་དང་ཉི་ཟླ་དང༌། རི་རབ་དང་ནི་འདོད་ལྷ་
དང་། ཚངས་པའི་འཇིག་རྟེན་སྟོང་ལ་ནི ། སྟོང་ནི་སྤྱི་ཕུད་ཡིན་པར་འདོད། ། དེ་
སྟོང་ལ་ནི་སྟོང་གཉིས་པ། ། བར་མའི་འཇིག་རྟེན་ཁམས་ཡིན་ནོ། ། དེ་སྟོང་ལ་ནི་སྟོང་
གསུམ་མོ། ། ཞེས་པ་དེ་ལྟ་བུའི་ཕྱོགས་བཅུའི་སྟོང་གསུམ་མཐའ་ཡས་པ་ན་གནས་པའི་ཞིང་མ་
ལུས་པ་ཀུན་ཏུ་ཁྱབ་པར་བྱེད་པའི་དྲི་ཞིམ་པོའི་ངད་ལྡང་ཞིང་འཕྲོ་བ་ཡི་ཙན་དན་ལ་སོགས་པའི་
དྲི་བཟང་པོ་མཆོག་ཏུ་གྱུར་བའི་ལྡེ་གུའི་བྱུགས་པ་རྣམས་ཀྱིས་ཐུབ་པའི་དབང་བོ་སངས་རྒྱས་དང་
བྱང་ཆུབ་སེམས་དཔའ་ཀུན་གྱི་སྐུ་ལུས་གསེར་སྦྱངས་བཙོ་མ་སྟེ་སྐྱུ་རུ་ལན་ཚྭ་བུལ་ཏོག་སོགས་ཀྱི་
ཆུས་ཕྱིའི་དྲི་མ་སྦྱངས་ཤིང་། སའི་སྐོན་བུ་ཁ་སྦྱར་དུ་བཅུག་ནས་མེར་རིང་དུ་བསྲེགས་པས་ནང་
གི་དྲི་མ་སྦྱངས་པས་བཙོ་མ། རོ་ཙ་ན་ལ་སོགས་པའི་ནོར་བུས་བྱི་བདར་ཡང་ཡང་བྱས་ནས་བྱི་
དོར་ལེགས་པར་བྱས་པ་ལྟར་འོད་རབ་ཏུ་གསལ་བའི་མདངས་ཆགས་ཤིང་ཕྱི་རོལ་དུ་འོད་འབར་
ཞིང་འཕྲོ་བ་དེ་དག་ལ་བྱུག་པའམ་བསྐུས་ཏེ་མཆོད་པར་བགྱིའོ། ། མེ་ཏོག་གི་མཆོད་པ་ནི།
ཐུབ་པའི་དབང་བོ་མཆོད་གནས་མཆོག་ཏུ་གྱུར་བ་རྣམས་ལ། དྲི་དང་དབྱིབས་དང་ཁ་དོག་ལ་
སོགས་པ་གང་གི་སྒོ་ནས་ཀྱང་ཡིད་དུ་འོང་བའི་ལྷའི་མེ་ཏོག་མན་དྷུ་ར་བ་སྟེ་ཡིད་འཛིན་དང་
དཔག་བསམ་གྱི་ཤིང་ལས་སྐྱེས་པའི་མན་དཱ་ར་ཆེན་པོ་དང་པདྨ་སྟེ་མ་ལི་གའམ་བ་ར་ཤི་ཀ་
དང་ཨུཏྤལ་སྔོན་པོ་དང་སྣ་མའི་མེ་ཏོག་དང་ཙམ་པ་ཀ་ལ་སོགས་པ་དྲི་ཞིམ་པོ་ཅན་གྱི་མེ་ཏོག་
ཐམས་ཅད་སིལ་མར་འཐོར་བ་དང་མེ་ཏོག་གི་རིགས་དུ་མ་ལེགས་པར་བརྒྱུས་པའི་ཕྲེང་བ་སྤེལ་
ལེགས་པ་སྟེ་དབྱིབས་དང་ཁ་དོག་མཛེས་པར་སྤེལ་བ་ཡིད་དུ་འོང་ཞིང་དགའ་བ་སྐྱེད་པར་བྱེད་
37 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
པའི་ཆུ་འཕྱང་རྣམས་ཀྱིས་ཀྱང་མཆོད་པར་བགྱིའོ། ། བདུག་སྤོས་ཀྱི་མཆོད་པ་ནི། བདུག་
སྤོས་ཀྱི་མཆོག་ཏུ་གྱུར་བ་ཚོར་མ་ཐག་ཏུ་ཡིད་དགའ་བདེ་དབང་མེད་དུ་འཕྲོག་པར་བྱེད་པའི་ཨ་
ག་རུ་ལ་སོགས་པའི་དྲི་ཞིམ་པོའི་ངད་ཀྱིས་ཕྱོགས་ཀུན་ཁྱབ་པར་བྱེད་པ་ཡི་བདུག་པ་དུ་མ་མེར་
བསྲེགས་པའི་དུ་བ་རྣམས་ཀྱང་སྤྲིན་གྱི་ཕུང་བོ་བཞིན་དུ་ནམ་མཁའི་ཁམས་ཀུན་ཏུ་ཁྱབ་པར་
འཁྲིགས་པའི་ཚོགས་རྣམས་ཀྱང་རྒྱལ་བ་སྲས་བཅས་དེ་དག་ལ་གུས་པས་དབུལ་བར་བགྱིའོ
ཞལ་ཟས་ཀྱི་མཆོད་པ་ནི། འབྲས་ཆན་དང་སྣུམ་ཁུར་དང་ལི་ཁ་ར་ལ་སོགས་པ་རྣམས་དང་རྒུན་
འབྲུམ་དང་རྒྱ་སྟར་གྱི་ཁུ་བ་ལ་སོགས་པའི་ཞལ་ཟས་ཀྱི་ཁྱད་པར་བཟའ་བཅའ་བཏུང་གཞིབ་ཀྱི་
རིགས་སྣ་ཚོགས་པ་ཁ་དོག་དྲི་རོ་ནུས་པ་ཕུན་སུམ་ཚོགས་པ་དང་བཅས་པ་ཡི་ལྷ་བཤོས་གཙང་
ཞིང་ཡིད་དུ་འོང་བ་རྣམས་ཀྱང་མཆོད་ཡུལ་དམ་པ་དེ་དག་ལ་དབུལ་བར་བགྱིའོ། སྣང་
གསལ་གྱི་མཆོད་པ་ནི། རྒྱུ་གསེར་གྱི་རང་བཞིན་ལས་བྱས་ཤིང་དབྱིབས་མེ་ཏོག་པདྨ་འདབ་མ་
རྒྱས་པ་ལྟར་མཛེས་པའི་སྣོད་ཀྱི་གཞི་དུ་མ་ཚར་དུ་དངར་བ་སྟེ་གྲལ་གྱི་ཕྲེང་བར་བསྒྲིགས་པ་ཡི་
ནང་ངམ་སྟེང་དུ་བཞག་པའི་ཡིད་བཞིན་གྱི་ནོར་བུ་རིན་ཐང་ཆེན་པོ་ཅན་གྱི་སྒྲོན་མེ་རྣམས་ཀྱང་
འོད་རབ་ཏུ་གསལ་ཞིང་འཕྲོ་བས་ཉིན་མཚན་གྱི་དུས་ཀུན་དུ་ཕྱོགས་ཐམས་ཅད་སྣང་བ་ཆེན་པོས་
ཁྱབ་པར་བྱེད་པ་དང་ཀྱང་ཞེས་པས་བསྡུས་པ་ཉི་ཟླ་ལ་སོགས་པའི་སྣང་བྱེད་ཆེན་པོ་དང་འབྲུ་
མར་རྩི་མར་ལ་སོགས་པའི་སྣང་གསལ་དང་བཅས་པའང་མཆོད་ཡུལ་རྣམས་ལ་དབུལ་བར་
བགྱིའོ། ས་གཞི་བསྟར་བའི་མཆོད་པ་ནི། ས་གཞི་བྱི་དོར་ལེགས་པར་བྱས་ཏེ། བསྟར་
བ་ལ་ག་བུར་གུར་ཀུམ་ཙན་དན་སོགས་དྲི་ཞིམ་པོའི་སྤོས་ཀྱི་ཆུས་ཁྱབ་པར་བྱུགས་པའི་གཞི་དེར་
དབྱིབས་དང་ཁ་དོག་ལ་སོགས་པ་མཛེས་པའི་མེ་ཏོག་གི་རིགས་ཡིད་དུ་འོང་བ་དུ་མའི་སིལ་མ་
གཅལ་དུ་དགྲམ་ཞིང་བཀོད་བ་མཛེས་པར་བྱས་པའང་མཆོད་གནས་རྣམས་ལ་གུས་པས་དབུལ་
བར་བགྱིའོ། ། གཞལ་མེད་ཁང་བཟང་གི་མཆོད་པ་ནི། དབྱིབས་དང་ཁ་དོག་མཛེས་པ་ལ་
སོགས་པའི་ཡོན་ཏན་བློས་གཞལ་དུ་མེད་པ་དང་ལྡན་པའི་ཕོ་བྲང་སྟེ་ཁང་བཟང་རིན་པོ་ཆེ་སྣ་
ཚོགས་ལས་གྲུབ་པའི་ནང་ན་གནས་པའི་ལྷའི་བུ་མོ་རྣམས་ཀྱིས་སངས་རྒྱས་སྲས་དང་བཅས་པ་ལ་
བསྟོད་ཅིང་བསྔགས་པའི་སྒྲ་དབྱངས་སྙན་ཞིང་ཡིད་དུ་འོང་བ་དུ་མ་སྒྲོགས་པ་དང་ལྡན་ཞིང་།
ཕྱི་ནང་ཀུན་ཏུ་ཡང་མུ་ཏིག་གི་དོ་ཤལ་དང་ནོར་བུ་རིན་ཐང་ཆེན་པོ་ཅན་སྣ་ཚོགས་པའི་རྒྱན་གྱི་
ཆུན་འཕྱང་མཛེས་ཤིང་འོད་འབར་བ་དང་བླ་རེ་དང་རྒྱལ་མཚན་དང་བ་དན་ལ་སོགས་པ་
དབྱིབས་དང་ཁ་དོག་ལ་སོགས་པ་སྡུག་ཅིང་གཟི་འོད་འབར་བའི་མཆོད་རྫས་དཔག་ཏུ་མེད་ཅིང་
མཐའ་ཡས་པ་དང་བཅས་པའི་སྤྲིན་ཕུང་ཆེན་པོས་ནམ་མཁའི་ཁྱོན་ཐམས་ཅད་ཡོངས་སུ་་་་་
འགེངས་ཤིང་མཛེས་པར་བྱེད་པའི་ཕྱིར་ནམ་མཁའི་རྒྱན་དུ་གྱུར་བ་དེ་དག་ཀྱང་སེམས་ཅན་
38 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
ཡོངས་ལ་ཕན་བདེ་འབའ་ཞིག་བཞེད་པའི་ཐུགས་རྗེའི་རང་བཞིན་ཅན་རྣམས་ལ་དབུལ་བར་
བགྱིའོ། འགའ་ཞིག་ས་གཞི་བསྟར་བ་གཞལ་མེད་ཁང་གི་མཆོད་པར་བསྡུས་ནས་འཆད་
དོ ། གདུགས་ཀྱི་མཆོད་པ་ནི རྒྱུ་རིན་ཆེན་སྣ་ཚོགས་ལས་གྲུབ་པའི་ཉི་མའི་ཚ་གདུང་སྐྱོབ་
པར་བྱེད་པའི་གདུགས་མཛེས་ཤིང་སྙིང་དུ་སྡུག་པ་གསེར་གྱི་ཡུ་བ་རིང་དྲང་བ་ཅན་མཐའ་
སྐོར་གྱི་ཁོ་ར་ཁོར་ཡུག་ཐམས་ཅད་དུ་མུ་ཏིག་གི་ཕྲེང་བ་ལ་སོགས་པའི་རིན་པོ་ཆེའི་རྒྱན་གྱི་རྣམ་པ་
ཡིད་དུ་འོང་བ་དུ་མས་སྤྲས་ཤིང་མཛེས་པར་བརྒྱན་པ་དབྱིབས་ལེགས་ཤིང་ལྟ་ན་སྡུག་པ་གྱེན་དུ་
བསྒྲེང་པའི་ཚུལ་དུ་ཕུབ་པ་ཡང་དུས་རྟག་ཏུ་ཐུབ་དབང་སྲས་དང་བཅས་པ་རྣམས་ལ་དབུལ་བར་
བགྱིའོ། །
གསུམ་པ་སྨོན་ལམ་སྟོབས་ཀྱི་མཆོད་པ་ནི། དེ་ལས་གཞན་ཡང་སོགས་ཏེ། དེ་ལྟར་
མཆོད་རྫས་ཀྱི་རྣམ་གྲངས་འགའ་ཞིག་གོང་སྨོས་ནས་སླར་ཡང་སྨོན་ལམ་གྱི་མཆོད་པར་བསྡུས་ཏེ་
བསྟན་པའི་ཕྱིར་སྔ་མ་དེ་ད ལས་ཞན་ཡང་ཕུལ་དུ་བྱུང་ཞིང་ཁྱད་པར་དུ་འཕགས་པའི་མཆོད་
པའི་ཚོགས་རྔ་བོ་ཆེ་དང་རྫ་རྔ་དང་དུང་དང་པི་ཝང་ལ་སོགས་པའི་རོལ་མོའི་རྣམ་གྲངས་སྒྱུ་རྩལ་
དྲུག་ཅུ་རྩ་བཞི་ལས་རོལ་མོའི་བྱེ་བྲག་བཅོ་བརྒྱད་བཤད་པ་ལྟ་བུ་སྒྲ་སྙན་ཞིང་ཡིད་འཕྲོག་པ་དུ་མ་
དང་། ལྷའི་བུ་མོ་སོགས་ཀྱིས་མཛེས་པའི་གར་དང་བཅས་པའི་གླུ་དབྱངས་སྙན་པ་ཡིད་དུ་འོང་
བ་སྒྲོགས་པ་དང་ལྡན་པ། བྱེད་ལས་ཀྱི་ཁྱད་པར་སྒྲ་དབྱངས་དེ་དག་རྣ་ལམ་དུ་ཐོས་པ་ཙམ་
གྱིས་ཀྱང་སེམས་ཅན་སྡུག་བསྔལ་ཅན་རྣམས་ཀྱི་སྡུག་བསྔལ་སེལ་ཞིང་དགའ་བདེས་ཡིད་སིམ་
པའམ་ཚིམ་པར་བྱེད་པའི་མཆོད་པའི་སྤྲིན་ཕུང་དཔག་ཏུ་མེད་པའི་རྒྱུན་རྣམས་བསྐལ་བའམ་
བསྐལ་པ་ལས་ཀྱང་ལྷག་པར་རྒྱལ་བ་སྲས་བཅས་དེ་དག་གི་སྤྱན་སྔར་རམ་སྙན་གྱི་ལམ་དུ་རྒྱུན་
ཆད་མེད་པར་སོ་སོར་འབྱུང་ང་གནས་པར་གྱུར་ཅིག། དེ་བཞིན་དུ་ལུང་གི་ཆོས་གསུང་རབ་
སྡེ་སྣོད་བཅུ་གཉིས་དང་རྟོགས་པའི་ཆོས་འགོག་ལམ་གཉིས་སུ་གཏོགས་པའི་དམ་པའི་ཆོས་
དཀོན་མཆོག་ཐམད་ཅད་དང་གླེགས་བམ་སོགས་དང་ཆོས་སྐུའི་རྟེན་ཪིང་བསྲེལ་
གྱི་སྙིང་བོ་ཅན་གྱི་མཆོད་རྟེན་རྣམས་དང་གཟུགས་སྐུའི་རྟེན་རིས་སུ་བྲིས་པ་འབུར་དུ་དོད་པ་
ལུགས་སུ་བླུགས་པའི་སྐུ་གཟུགས་སོགས་ལ་རིན་ཆེན་མེ་ཏོག་སྟེ་རིན་པོ་ཆེ་དང་མེ་ཏོག་གི་ཆར་
དང་གོས་དང་རྒྱན་འབྲུ་དང་སྨན་ལ་སོགས་པའི་མཆོད་རྫས་ཀྱི་ཆར་པ་དུས་སྲིད་པ་ཇི་སྲིད་ཀྱི་
མི་འཆད་པར་འབབ་པར་ཤོག་ཅིག་ཅེས་པས་སོ །
བར་དུ་ནམ་ཡང་རྒྱུན་
བཞི་བ་བླ་ན་མེད་པའི་མཆོད་པ་ནི། ཇི་ལྟར་འཇམ་དབྱངས་སོགས་ཏེ། དཔེ་ཇི་ལྟར་
ན་འཇམ་དབྱངས་དང་ཀུན་ཏུ་བཟང་པོ་ལ་སོགས་པ་དབང་ཐོབ་པའི་བྱང་ཆུབ་སེམས་དཔའ་
རྣམས་ཀྱི་ཏིང་ངེ་འཛིན་གྱི་སྟོབས་ཀྱིས་ཇི་ལྟར་བཞེད་པའི་མཆོད་རྫས་དཔག་ཏུ་མེད་པ་ནམ་
39

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
མཁའ་གང་བར་སྦྲུལ་ནས་ཕྱོགས་བཅུའི་རྒྱལ་བ་རྣམས་ལ་འཁོར་གསུམ་བདེན་ཞེན་གྱི་དྲི་མས་མ་
གོས་པའི་ཟག་མེད་ཀྱི་མཆོད་པ་བླ་མ་མེད་པས་མཆོད་པར་མཛད་པ་དེ་བཞིན་དུ་བདག་གིས་ཀྱང་
དེ་རྣམས་ཀྱི་མཆོད་པའི་ཚུལ་དུ་མོས་པ་ཙམ་བྱས་པའི་སྒོ་ནས་དེ་བཞིན་གཤེགས་པ་འགྲོ་བ་ཡོངས་
ཀྱི་མགོན་པོ་སྲས་དང་བཅས་པ་རྣམས་ལ་མཆོད་པར་བགྱིའོ། ། དཀོན་མཆོག་ཏ་ལ་ལའི་
མདོར། ལག་པའི་མཐིལ་ནས་མཆོད་པ་བསམ་ཡས་རྣམས། ། རྒྱལ་བ་གཅིག་ལ་དེ་དག་
བྱེད་པ་ལྟར། ། རྒྱལ་བ་མ་ལུས་ཀུན་ལའང་དེ་བཞིན་ཏེ། ། དྲང་སྲོང་ཏིང་འཛིན་རྣམ་
འཕྲུལ་དེ་འདྲའོ། ཞེས་གསུངས་པ་ལྟར་རོ།
ལྔ་བ་བསྟོད་པ་དབྱངས་ཀྱི་མཆོད་པ་ནི ཡོན་ཏན་རྒྱ་མཚོ་སོགས་ཏེ སྐུ་གསུང་
ཐུགས་ཀྱི་ཡོན་ཏན་རྒྱ་མཚོ་ལྟར་ཟབ་དང་རྒྱ་ཆེ་བ་ཟད་མི་ཤེས་པ་མངའ་བའི་སངས་རྒྱས་བྱང་
སེམས་རྣམས་ལ་བདག་གིས་དེ་དག་གི་ཡོན་ཏན་མཐའ་ཡས་པར་བརྗོད་པའི་བསྟོད་དབྱངས་ཀྱི་
ཡན་ལག་ཀྱང་རྒྱ་མཚོ་ལྟར་མཐའ་ཡས་པས་བསྟོད་དོ། དེ་ལྟར་བསྟོད་པའི་དབྱངས་སྙན་
པར་བསྒྲགས་པ་དེའི་རྒྱུན་གྱི་མཆོད་པའི་སྤྲིན་ཚོགས་མཐའ་ཡས་པ་ནི་ཕྱིས་བསྟོད་དབྱངས་མ་
བྱས་པའི་སྐབས་སུ་ཡང་རྒྱལ་བ་སྲས་བཅས་དེ་དག་ལ་སྟེ་དེ་དག་གི་ཐུགས་ཀྱི་ཡུལ་ལམ་སྙན་ལམ་
དུ་ངེས་པར་ཡུལ་དུས་ཀུན་ཏུ་རྒྱུན་ཆད་མེད་པར་བདག་གིས་ཇི་ལྟར་སྨོན་པ་བཞིན་དུ་འབྱུང་བར་
གྱུར་ཅིག་ཅེས་པའོ། ། གསུང་རྒྱུན་ལས་དབྱངས་ནི་སྐད་གསང་བསྟོད་པ་དང་ཡན་ལག་ནི་
འགྱུར་ཁུག་འདེགས་འཇོག་སོགས་རིགས་མང་པོ་ཡོད་ལ་དེའི་ཕྱིར་རྒྱ་མཚོ་ཞེས་བརྗོད་པ་ཡིན་ནོ་
ཞེས་བྱུང་ངོ་། ། དེ་དག་ནི་བཟང་སྤྱོད་ལས་གསུངས་པ་ལྟར་རོ། ། ཕན་ཡོན་ནི། ས་
སྙིང་ལས། ཁམས་གསུམ་དག་ན་བདེ་ཞིང་སྐྱིད་པ། ། དེ་ཀུན་དཀོན་མཆོག་མཆོད་ལས་
བྱུང་བའི། ། དེ་བས་བདེ་སྐྱིད་འདོད་པ་རྣམས་ཀྱིས ། རྟག་ཏུ་དཀོན་མཆོག་མཆོད་ལ་
བརྩོན་བྱ། ། ཞེས་སོ། །
གཉིས་པ་ཕྱག་འཚལ་བའི་ཡན་ལག་ནི། དུས་གསུམ་གཤེགས་པའི་སོགས་ཏེ དེ་ལ་
མཆོག་གསུམ་ལ་ཕྱག་འཚལ་བ་ནི འདས་མ་འོངས་ད་ལྟར་གྱི་དུས་གསུམ་ཀུན་ཏུ་གཤེགས་
བཞུགས་འབྱོན་པར་མཛད་པའི་རྫོགས་པའི་སངས་རྒྱས་ཀུན་དང་ལུང་རྟོགས་ཀྱིས་བསྡུས་པའི་
དམ་པའི་ཆོས་དང་ཚོགས་ཀྱི་མཆོག་བྱང་སེམས་འཕགས་པའི་དགེ་འདུན་དང་བཅས་པ་ཀུན་ལ་
སངས་རྒྱས་ཀྱི་ཞིང་ཐམས་ཅད་ཀྱི་རྡུལ་ཕྲ་རབ་ཀུན་གྱི་གྲངས་ཇི་སྙེད་ཡོད་པ་དེ་སྙེད་ཀྱི་གྲངས་
དང་མཉམ་པའི་ལུས་སྤྲུལ་ཏེ་ཡན་ལག་ལྔ་ས་ལ་རབ་ཏུ་བཏུད་ནས་ངག་གིས་ཕྱག་འཚལ་བའི་ཚིག་
བརྗོད་ཅིང་ཡིད་གུས་པ་དང་བཅས་པས་ནི་བདག་གིས་ཕྱག་འཚལ་ཞེས་པས་སོ ། བྱང་
སེམས་སྐྱེ་བའི་གཞི་ལ་ཕྱག་འཚལ་བ་ནི། བྱང་ཆུབ་སེམས་ཀྱི་གཞི་སྟེ་ཡུལ་གང་ལ་བརྟེན་ནས་
- 40 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
བྱང་ཆུབ་སེམས་འབྱུང་ཞིང་སྐྱེ་བའི་རྒྱུ་ཐེག་ཆེན་གྱི་སྡེ་སྣོད་དང་སངས་རྒྱས་ཀྱི་སྐུ་གཟུགས་དང་།
ཐེག་པ་ཆེན་པོའི་དགེ་བའི་བཤེས་གཉེན་སོགས་སེམས་དེ་སྐྱེ་བའི་བདག་པོའི་རྐྱེན་བྱེད་པའི་གང་
ཟག་དང་བྱང་ཆུབ་ཏུ་ཐུགས་བསྐྱེད་པའི་ས་ཕྱོགས་དང་སྐྱེས་རབས་སོགས་སུ་བཤད་པའི་སྐྱེ་
བའི་གནས་རྣམས་ཏེ། རྫོགས་སངས་གང་དུ་བལྟམས་པ་དང་། གང་དུ་བྱང་ཆུབ་ལ་རེག་
དང་ཞེས་པ་ལྟར་གྱི་གནས་རྣམས་དང༌། བང་རིམ་བུམ་པ་ཁ་ཁྱེར་སྲོག་ཤིང་ངམ་འཁོར་ལོ་
གདུགས་ལ་སོགས་པའི་དབྱིབས་ཀྱི་རྣམ་པར་འདུ་བྱས་ཤིང་ཆོས་སྐུའི་རིང་བསྲེལ་སྐུ་གདུང་གི་
རིང་བསྲེལ་སྐུ་གདུང་ཡུང་འབྲུ་ཙམ་གྱི་རིང་བསྲེལ་སྐུ་བལ་གྱི་རིང་བསྲེལ་ཏེ་རིང་བསྲེལ་རྣམ་པ་
བཞིའ མ་དེ་བཞི་གང་རུང་གི་སྙིང་བོ་ཅན་གྱི་མཆོད་རྟེན་ཆེན་པོ་གནས་ཆེན་བརྒྱད་ན་བཞུགས་པ་
ལྟ་བུ་རྣམས་ལ་བདག་གིས་ལུས་མང་པོ་སྦྲུལ་ཏེ་ཕྱག་འཚལ་བའོ། ། སོ་ཐར་གྱི་ཚིག་སྔ་ཕྱིའི་
མཁན་པོ་དང་དེ་བཞིན་དུ་བསླབ་སྡོམ་སོགས་སྦྱིན་པའི་སློབ་དཔོན་དང་། ཐར་པའི་དོན་དུ་
འབད་ཅིང་བརྩོན་པའི་བརྟུལ་ཞུགས་མཆོག་དང་ལྡན་པ་ཉན་རང་བྱང་སེམས་སོ་སྐྱེས་རྣམས་
དང་ཞེས་པའམ ཡང་ན་སྐྱབས་སྡོམ་དང་དགེ་བསྙེན་གྱི་སྡོམ་པ་སོགས་བརྟུལ་ཞུགས་མཆོག་
གི་ཁུར་འཛིན་པ་རྣམས་ལའང་ཕྱག་འཚལ་ལོ་ཞེས་སོ། ། མཆོད་རྟེན་བརྒྱད་ནི། སྐུ་་་་་
འཁྲུངས་དུས་སུ་པདྨ་སྤུངས་པའི་མཆོད་རྟེན་སེར་སྐྱའམ་ལུམྦིར་ཟས་གཙང་གིས་བཞེངས་པ་སྟེ་
འདི་ལ་བཀྲ་ཤིས་འབྱུང་བའམ་བདེ་གཤེགས་འབྱུང་བའང་ཟེར སངས་རྒྱས་དུས་སུ་བདུད་
འདུལ་ལམ་བྱང་ཆུབ་མཆོད་རྟེན་གཟུགས་ཅན་སྙིང་བོས་བཞེངས་པ སྟོན་པ་དྲུག་བཏུལ་དུས་
སུ་ཆོ་འཕྲུལ་མཆོད་རྟེན་ཛེ་ཏའི་ཚལ་དུ་ལི་ཙ་བི་རྣམས་ཀྱིས་བཞེངས་པ་སྟེ་འདི་ལ་མུ་སྟེགས་
འདུལ་མཛད་མཆོད་རྟེན་ཡང་ཟེར། དབྱེན་ཟླུམ་མཆོད་རྟེན་འོད་མའི་ཚལ་དུ་མ་གྷ་དྷྭ་པས་
བཞེངས་པ ལྷ་བབས་མཆོད་རྟེན་གྲོང་ཁྱེར་གསལ་ལྡན་དུ་དེར་གནས་པ་དག་གིས་བཞེངས་
པ་སྟེ་འདི་ལ་ལྷས་མཆོད་པའི་མཆོད་རྟེན་ཡང་ཟེར ཆོས་འཁོར་བསྐོར་ཚེ་བཀྲ་ཤིས་སྒོ་མང་ཝ་
ར་ཎ་སི་ར་ལྔ་སྡེས་བཞེངས་པ་སྟེ་འདི་ལ་ཡེ་ཤེས་མཆོད་རྟེན་ཡང་ཟེར། སྐུ་ཚེའི་འདུ་བྱེད་བྱིན་
གྱིས་བརླབས་ཚེ་རྣམ་རྒྱལ་མཆོད་རྟེན་ཡངས་པ་ཅན་དུ་བཞེངས་པ། མྱང་འདས་མཆོད་རྟེན་
རྩ་ཅན་དུ་གྱད་རྣམས་ཀྱིས་བཞེངས་པ་སྟེ་བརྒྱད་དོ། ། དེ་ལྟར་གྲགས་ཆེན་བརྒྱད་དུ་བཤད་
ཀྱང་སྤྱི ཪ་མཆོད་རྟེན་ལ་འདུན་པ་སླར་ལོག་པའི་མཆོད་རྟེན དབུ་སྐྱ་བྲེགས་ཤིང་ངུར་སྨིག་
བླངས་པའི་མཆོད་རྟེན ཕྱག་སོར་ལྔ་སེང་གེ་ལྟར་སྤྲུལ་ནས་གླང་ཆེན་སྨྱོན་པ་བཏུལ་བ་ན་གྲོང་
ཁྱེར་འདུལ་མཛད་མཆོད་རྟེན། སྤྲེའུས་སྦྲང་རྩི་ཕུལ་ཏེ་ཤི་ནས་ལྷར་སྐྱེས་སྐྱབས་ཐུགས་རྗེ་
འབྱུང་བའི་མཆོད་རྟེན། ལེགས་སྐྱེས་མས་འོ་ཐུག་དྲངས་པ་ན་ཉེར་ཞི་རྒྱལ་བོའི་མཆོད་རྟེན
རིགས་ཅན་གསུམ་གྱི་དོན་མཛད་པ་ན་རྣམ་དག་མཆོད་རྟེན་སོགས་མང་དུ་ཡོད་པར་གསུངས་
41

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
སོ །
གསུམ་པ་སྐྱབས་སུ་འགྲོ་བའི་ཡན་ལག་ནི། བྱང་ཆུབ་སྙིང་བོ་སོགས་ཏེ ཐེག་པ་ཆེན་
པོའི་སྐབས་འདིར་ནི། དེང་ནས་བཟུང་སྟེ་བྱང་ཆུབ་སྙིང་བོར་མཆིས་ཀྱི་བར་ཞེས་ཏེ། སྙིང་
བོའི་སྒྲ་ནི་འོ་མའམ་ཞོའི་སྙིང་བོ་དང་མར་གྱི་སྙིང་བོ་ལྟ་བུར་ཡིན་ལ་དེ་ལྟ་བུའི་བྱང་ཆུབ་སྙིང་བོ་དེ་
ལ། གནས་ཀྱི་དབང་དུ་བྱས་པའི་བྱང་ཆུབ་སྙིང་བོ་ནི་ཆོས་སྐུ་མངོན་དུ་བྱེད་པའི་གནས་ཏེ
ལོངས་སྐུར་འཚང་རྒྱ་བའི་གནས་འོག་མིན་དང་། མཆོག་གི་སྤྲུལ་སྐུར་འཚང་རྒྱ་བའི་གནས་རྡོ་
རྗེའི་གདན་བྱང་ཆུབ་ཀྱི་ཤིང་དྲུང་ལྟ་བུའི་བྱང་ཆུབ་སྙིང་བོ་དེར་མཆིས་པའམ་གཤེགས་ཀྱི་བར་
དང་རྟོགས་པའི་དབང་དུ་བྱས་ན་བྱང་ཆུབ་སྙིང་བོ་ནི་སྒྲིབ་གཉིས་བག་ཆགས་དང་བཅས་པ་
མཐའ་དག་སྤངས་པའི་ཕྱིར་དང༌། ཆོས་ཐམས་ཅད་ཀྱི་གནས་ལུགས་དེ་བཞིན་ཉིད་ཐུགས་སུ་
ཆུད་པའི་ཕྱིར་ན་བྱང་ཆུབ་སྟེ། དེ་ལྟ་བུའི་བླ་མེད་རྫོགས་པའི་བྱང་ཆུབ་དེ་མཆིས་ཀྱི་བར་རམ་
ཐོབ་ཀྱི་བར་དུ་སྐྱབས་ཡུལ་ཁྱད་པར་ཅན་རྫོགས་པའི་སངས་རྒྱས་རྣམས་ལ་སྐྱབས་སུ་མཆི་ཞིང་
ཐེག་པ་ཆེན་པོའི་ཆོས་དཀོན་མཆོག་དང་བྱང་ཆུབ་སེམས་དཔའ་འཕགས་པ་ཡི་དགེ་འདུན་གྱི་
ཚོགས་རྣམས་ལའང་དེ་བཞིན་ཏེ་བྱང་ཆུབ་སྙིང་བོའི་བར་དུ་སྐྱབས་སུ་མཆིའོ་ཞེས་པ་ཡིན་ལ
ཚུལ་ཇི་ལྟར་སྐྱབས་སུ་འགྲོ་ན། འཇིགས་པ་དང་སྡུག་བསྔལ་ལས་སྒྲོལ་བའི་རྟེན་ཉིད་དུ་ཡིད་
ཀྱིས་འཛིན་ཅིང་ངག་གིས་ཁས་ལེན་པ་སྟེ། རང་གཞན་མཐའ་དག་སྲིད་ཞིའི་རྒུད་པས་་་་་
འཇིགས་ཤིང་ཉེན་པ་ན་དེ་ལས་སྐྱོབ་པའི་ནུས་པ་སུ་ལ་ཡོད་ན་དཀོན་མཆོག་གསུམ་ལ་ཡོད་པར་
ཡིད་ཆེས་པའི་དད་པའི་སྒོ་ནས་ཅི་མཛད་ཁྱེད་ཤེས་ཅེས་བློ་གཏོད་ཅིང་སྙིང་ནས་བསྟེན་པར་ཁས་
ལེན་པའི་ཚུལ་གྱིས་སྐྱབས་སུ་མཆི་བའམ་སྐྱབས་སུ་འགྲོ་བ་ཡིན་ལ་སོ་སོར་སྐྱབས་སུ་འགྲོ་ཚུལ་
ཡང་། སངས་རྒྱས་དཀོན་མཆོག་ནི་འཇིགས་པ་མེད་པའི་ལམ་སྟོན་པ་པོའ མ་སྐྱབས་སྟོན་པ་པོ་
དང་ཆོས་དཀོན་མཆོག་ནི་འཇིགས་པ་མེད་པའི་ལམ་དངོས་སམ་སྐྱབས་དངོས་དང་། དགེ་
འདུན་དཀོན་མཆོག་ནི་འཇིགས་པ་མེད་པའི་ལམ་སྒྲུབ་པའི་གྲོགས་སམ་སྐྱབས་སྒྲུབ་པའི་གྲོགས་
ཏེ་དེ་དང་དེ་དག་ཏུ་ང་བསྟེན་པར་ཁས་ལེན་པ་ཡིན་ལ སྐྱབས་སུ་མཆི་ཞེས་པའི་ངེས་
ཚིག་ཀྱང་འཇིགས་པ་དང་སྡུག་བསྔལ་ལས་སྐྱོབ་པས་ན་སྐྱབས་དང་དེ་ལྟ་བུའི་སྐྱབས་དེ་དཔུང་
གཉེན་དུ་བཟུང་ནས་གང་ཞིག་གང་ལ་སྐྱབས་སུ་འགྲོ་བ་དེ་ནི་དེའི་བཀའ་ལས་འདའ་བ་མ་ཡིན་
པས་སོ་ཞེས་པ་བཞིན་དུ་དེའི་བཀའ་བཞིན་དུ་ཡོངས་སུ་བསྲུང་བ་ནི་མཆི་བའམ་འགྲོ་བའོ་ཞེས་
བཤད་དོ། ། དེའང་གཞན་རྒྱུད་ལ་གྲུབ་ཟིན་གྱི་ཐེག་པ་ཆེན་པོའི་མཆོག་གསུམ་ལ་འཇིགས་པ་
དང་སྡུག་བསྔལ་ལས་སྒྲོལ་པའི་རྟེན་དུ་འཛིན་པ་རྒྱུའི་སྐྱབས་འགྲོ་དང་། རང་རྒྱུད་ལ་འབྱུང་
འགྱུར་གྱི་མཆོག་གསུམ་འཇིགས་པ་དང་སྡུག་བསྔལ་ལས་སྒྲོལ་པའི་འཛིན་པ་འབྲས་བུའི་
42

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
སྐྱབས་འགྲོ་ཡིན་པར་གསུངས་ལ། དེ་ལྟར་གྲུབ་ཟིན་དང་འབྱུང་འགྱུར་གྱི་དཀོན་མཆོག་གསུམ་
པོ་དམིགས་ཡུལ་དུ་བྱས་ཏེ་སྐྱབས་སུ་འགྲོ་དགོས་སོ །
བཞི་བ་སྡིག་བ་བཤགས་པའི་ཡན་ལག་ལ་གཉིས བཤགས་ཡུལ་མངོན་དུ་བྱ་བ་དང་
བཤགས་པ་དངོས་སོ། དང་པོ། ཕྱོགས་རྣམས་ཀུན་ན་སོགས་ཏེ། བཤགས་ཡུལ་ཕྱོགས་
བཅུའི་འཇིག་རྟེན་གྱི་ཁམས་དཔག་ཏུ་མེད་པ་རྣམས་ཀུན་ན་བཞུགས་པ་ཡི་རྫོགས་པའི་སངས་
རྒྱས་བཅོམ་ལྡན་འདས་དང་བྱང་ཆུབ་སེམས་དཔའ་སེམས་དཔའ་ཆེན་པོ་སོགས་དང་བཅས་པ་
སེམས་ཅན་ཐམས་ཅད་སྡུག་ལ་རྒྱུ་དང་བཅས་པ་ལས་སྒྲོལ་བར་བཞེད་པའི་ཐུགས་རྗེ་ཆེན་པོ་
མངའ་བ་རྣམས་མངོན་དུ་བྱས་ལ། ཡིད་ཀྱིས་བཤགས་ཡུལ་རྣམས་ལ་དད་གུས་དང་བཅས་
པས་སྔར་བྱས་ཀྱི་སྡིག་པ་ལ་འགྱོད་པ་དྲག་པོ་དང་། སྤྱོད་ལམ་ལུས་བཏུད་ནས་ལག་གཉིས་ཐལ་
མོ་སྦྱར་ཏེ་ངག་གིས་བཤགས་པའི་ཚིག་སྙན་ལམ་དུ་གསོལ་བ་ནི་ཞེས་སོ གཉིས་པ་ལ་བཞི
སུན་འབྱིན་གྱི་སྟོབས། རྟེན་གྱི་སྟོབས། གཉེན་པོ་ཀུན་ཏུ་སྤྱོད་པའི་སྟོབས། སོར་ཆུད་པའི་
སྟོབས་སོ ། དང་པོ་ནི། ཐོག་མ་མེད་ལྡན་སོགས་ཏེ། དུས་དང་རྒྱུ་སོགས་བརྗོད་པའི་སྒོ་
ནས་སྡིག་པ་སྤྱིར་བཤགས་པ་ནི། དུས་ཐོག་མ་མེད་པ་སྟེ་དང་པོ་མཐའ་ཐུག་པ་མེད་པ་དང་
ལྡན་པའི་འཁོར་བར་འཁོར་བ་ནས་བཟུང་སྟེ་ཚེ་རབས་ཏེ་སྐྱེ་བ་དེའ མ་གཞན་དག་ཏུ་བྱེད་པ་པོ་
བདག་གིས་རྒྱུ་སྡིག་པའི་ལས་ཀྱི་ཉེས་དམིགས་མ་འཚལ་ཏེ་མ་ཤེས་ཤིང་ལས་འབྲས་ཀྱི་བླང་དོར་ལ་
རྨོངས་པ་དུད་འགྲོ་ལྟར་གྱུར་བའི་དབང་གིས་ངོ་བོ་སྡིག་པ་མི་དགེ་བའི་ཕྱོགས་བཅས་དང་རང་
བཞིན་གྱིས་ཁ་ན་མ་ཐོ་བའི་བསྡུས་པ རྟེན་ལུས་ངག་ཡིད་གསུམ་གྱི་སྒོ་ནས་སྦྱོར་བ་རང་གིས་
དངོས་སུ་བགྱིས་པའམ་གཞན་དག་ལ་བགྱིད་དུ་སྩལ་བ་སྟེ་བྱེད་དུ་བཅུག་པ་ཉིད་དང་ནི། ལས་
དང་ལས་ཀྱི་རྣམ་སྨིན་ལ་རྨོངས་པའི་གཏི་མུག་གམ་འཁྲུལ་པས་བདག་རྒྱུན་ནོན་ཏེ་གཞན་གྱིས་
སྡིག་པ་བྱས་པ་པ་ལ་རྗེས་སུ་ཡི་རང་བ་གང་བགྱིས་པའི་བཤགས་བྱའི་ནོངས་པའམ་ཉེས་པ་དེ་ལ་ནི་
རང་གིས་ཉེས་པར་མཐོང་ཞིང་རྟོགས་པར་བགྱིས་ནས་བཤགས་ཚུལ་འགྱོད་སེམས་བསྐྱེད་དེ་
བསམ་པ་ཐག་པའི་སྒོ་ནས། བཤགས་ཡུལ་མགོན་པོ་ཐུགས་རྗེ་ཆེན་པོ་ལྡན་པ་དང་རྣམས་ལ
མཐོལ་ཞིང་བཤགས་ཏེ་མི་འཆབ་མི་སྦེད་དོ། ཞེས་པ་སྟེ། དེ་དག་ནི་དུས་དང་རྒྱུ་དང་རྣམ་པ་
དང་བྱེད་པ་སོགས་ཀྱི་སྒོ་ནས་བྱས་ཤིང་བསགས་པའི་སྡིག་པ་བཤགས་ཚུལ་སྤྱིར་བསྟན་པ་ཡིན་
ནོ ། ཡུལ་མཆོག་ལ་བརྟེན་པའི་སྡིག་པ་ལྕི་བ་བྱེ་བྲག་ཏུ་བཤགས་པ་ནི། རྨོངས་པ་བདག་
གིས་ཡུལ་བླ་ན་མེད་པའི་ཡོན་ཏན་གྱི་ཞིང་དཀོན་མཆོག་གསུམ་དང་ནི ཕན་འདོགས་པའི་
ཞིང་ཕ་མའམ་བཀའ་དྲིན་གྱི་ཞིང་བླ་མ་སྟེ་མཁན་སློབ་གཞན་གང་ཡང་རུང་བ་དག་ལ་དམིགས་ཏེ།
རྒྱུ་ཉོན་མོངས་པ་དུག་གསུམ་གྱིས་ཀུན་ནས་བསླངས་པའི་སྒོ་ནས་སྦྱོར་བ་སྡིག་པ་འབྱུང་བའི་
43 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
གནས་ལུས་ངག་དང་། ཡིད་ཀྱིས་གནོད་པའི་ལས་སམ་ནོངས་པའི་ལས་བགྱིས་པ་གང་ལེགས་
པ་དེ་ནི་རྣམ་སྨིན་མི་བཟད་པ་རྒྱ་ཆེ་བ་འབྱིན་པའི་བྱེད་ལས་དང་ལྡན་པའི་ཕྱིར་འཁོར་བ་དང་
ངན་སོང་གི་རྒྱུ་བྱེད་ཅིང་མཐོ་རིས་དང་ཐར་པའི་གེགས་བྱེད་པ་སོགས་ཀྱི་ཆ་ནས་ཉེས་པ་དུ་མའི་
སྐྱོན་ཆགས་པའི་སྡིག་པ་ཅན་བདག་གིས་སྡིག་པ་མི་དགེ་བའི་ལས་གང་ཤིན་ཏུ་ལྕི་ཞིང་མནར་མེད་
ལ་སོགས་པའི་སྡུག་བསྔལ་དྲག་ལ་ཡུན་རིང་བ་སྐྱེད་པའི་ཤིན་ཏུ་མི་བཟད་བགྱིས་པ་དེ་ཐམས་ཅད།
བཤགས་ཡུལ་ངན་སོང་དང་འཁོར་བ་ནས་མཐོ་རིས་དང་ཐར་པའི་གནས་སུ་འདྲེན་པའི་འདྲེན་
པ་ཐུགས་རྗེ་ཅན་རྣམས་ཀྱི་སྤྱན་སྔར་སོ་སོར་མཐོལ་ཞིང་བཤགས་པར་བགྱིའོ་ཞེས་པས་སོ།
སྡིག་པ་དང་བཅས་བཞིན་དུ་འཆི་བས་འཇིགས་ནས་མྱུར་དུ་བསྐྱབ་པར་གསོལ་བ་ནི དེ་ལ་
སྡིག་པའི་ལས་དེ་དེ་མ་ཐག་མ་བཤགས་ན་བདག་ནི་སྡིག་པའི་ལས་དེ་མ་བྱང་བར་ཏེ་བཤགས་
ནས་མ་ཟད་པའི་སྔོན་དུ་་སེམས་རྒྱུད་སྡིག་ལྟུང་གིས་སྦགས་ཏེ་ཉེས་པ་དང་བཅས་མྱུར་དུ་འགུམ་
པར་ཏེ་འཆི་བར་འགྱུར་དུ་མཆི་ལ གལ་ཏེ་དེ་ལྟར་སྡིག་པ་མ་བཤགས་གོང་དུ་ཤི་ན་ངན་སོང་
དུ་སྐྱེས་ནས་སྡུག་བསྔལ་དྲག་པོ་མྱོང ར་ངེས་པའི་ཕྱིར་ཐབས་ཇི་ལྟར་བྱས་ན་རྒྱུ་སྡིག་པའི་ལས་
འདི་དང་འབྲས་བུ་ངན་སོང་གི་སྡུག་བསྔལ་འདི་ལས་ངེས་པར་ཏེ་གདོན་མི་ཟ་བར་ཐར་བར་
འགྱུར་ཏེ་ཐར་དཀའ་པས་ན་དེ་ལས་ཐར་པའི་ཕྱིར་དུ་ཤིན་ཏུ་རིངས་པར་ཏེ་མྱུར་བའི་ཚུལ་གྱིས་
མི་དགེ་བའི་ལས་འབྲས་དང་བཅས་པ་འདི་ལས་བསྐྱབ་ཏུ་གསོལ་ཞེས་པས་སྡིག་དང་སྡུག་བསྔལ་
གྱིས་འཇིགས་ནས་དཀོན་མཆོག་གསུམ་ལ་སྐྱབས་བཙལ་བའོ ། དེ་ཙམ་མྱུར་དུ་བསྐྱབ་ཅི་
དགོས་སྡིག་པ་བཤགས་ལོང་མེད་པར་ག་ལ་འཆི་སྙམ་ན་འདི་སྲིད་ཙམ་གྱི་བར་དུ་མི་འོང་ངོ་ཞེས་
ཡིད་ཆེས་བརྟན་པོ་སུས་ཀྱང་བྱར་མི་རུང་བས་འཆི་བདག་འདི་ནི་སྡིག་སྦྱོང་སོགས་ཚེ་འདིའི་བྱ་བ་
སྔ་མ་བྱས་ཟིན་པ་དང་ད་དུང་བྱ་དགོས་པའི་བྱ་བ་ཕྱི་མ་མ་བྱས་པ་ལྟ་བུའི་དུས་ལ་མི་སྡོད་དེ་མི་
སྒུག་ཅིང་བྱ་བ་ཚར་མ་ཚར་ལ་ཅུང་ཟད་ཀྱང་མི་ལྟོས་པས་ན་སྡིག་པ་བཤགས་ལོང་མེད་པར་མྱུར་
དུ་མི་འཆི་བའི་ངེས་པ་མེད་དོ། ནད་ལྟ་བུའི་འཆི་རྐྱེན་པོས་མ་ཟིན་པར་ག་ལ་འཆི་སྙམ་ན།
འབྱུང་འཁྲུགས་སོགས་ཀྱིས་ཟིན་པས་ན་བ་དང་མི་ན་བར་སྟོབས་དང་ལང་ཚོ་ལྡན་ཞིང་བདེ་བར་
གནས་པ་ཀུན་གྱིས་ཀྱང་རུང་སྟེ། འཆི་རྐྱེན་མང་ཞིང་གསོན་རྐྱེན་ཉུང་བ་སོགས་ཀྱིས་ཕྱིར་ན་དེ་
རིང་མི་འཆིའོ་ཞེས་དེ་ཙམ་ཡང་གློ་བུར་བའི་ཚེ་ལ་ཡིད་མི་བརྟན་ཏེ་ཡིད་ཆེས་བྱར་མི་རུང་ངོ༌།
མཚན་མོ་བཟང་པོའི་མདོ་ལས སང་ཙམ་ཤི་ཡང་སུས་ཤེས་ཀྱིས་སོགས་ཀྱིས་མཚོན་ནོ།
ཐམས་ཅད་འབོར་དགོས་པ་མ་ཤེས་པས་དོན་མེད་དུ་སྡིག་པ་བསགས་པ་ལ་འགྱོད་པ་ནི གལ་
ཏེ་ཡིད་བརྟན་དུ་མེད་པར་ཤེས་ན་སྡིག་པ་ཅིའི་ཕྱིར་བྱས་ཞེ་ན འཆི་བའི་དུས་ལ་བབ་པ་ན་
ལྷན་ཅིག་སྐྱེས་པའི་ལུས་དང་སེར་སྣའི་བསགས་པའི་ལོངས་སྤྱོད་དང་ཡིད་དུ་མི་འོང་
- 44-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
བའི་དགྲ་དང་སྙིང་དུ་སྡུག་པའི་གཉེན་ཐམས་ཅད་ཤུལ་དུ་བོར་ཏེ་རང་ཉིད་གཅིག་པུ་གྲོགས་
མེད་དུ་མར་གྱི་དཀྱིལ་ནས་སྤུ་བཏོན་པ་བཞིན་ཕྱི་མའི་ལམ་དུ་ཆ་དགོས་པར་བདག་གིས་ད་ལྟའི་
དུས་སུ་དེ་ལྟར་མ་ཤེས་པས་ཚེ་འདི་ཙམ་ལ་མངོན་པར་ཞེན་ནས་མཛའ་བ་གཉེན་གྱི་ཕྱོགས་ལ་
ཕན་བཏགས་ཏེ་གཅེས་སྤྲས་ཀྱིས་སྐྱོང་བ་དང་མི་མཛའ་བ་དགྲའི་ཕྱོགས་ལ་གནོད་པ་བསྐྱལ་
ཏེ་གཞོམ་པ་སོགས་ཀྱི་དོན་གྱི་ཕྱིར་ཆགས་སྡང་གིས་ཀུན་ནས་བསླངས་ཏེ། སྲོག་གཅོད་སོགས་
སྡིག་པ་རྣམ་པ་སྣ་ཚོགས་བྱས་ཞེས་དགྲ་གཉེན་སོགས་ཀྱི་ཕྱིར་སྡིག་པ་བསགས་པ་ལ་འགྱོད་པ་
བསྐྱེད་པ་དང་། དེ་ལྟར་ཞེ་སྡང་སྐྱེ་ཡུལ་གྱི་མི་མཛའ་བ་དགྲ་རྣམས་ཀྱང་ཤི་ནས་མེད་པར་
འགྱུར་ཞིང་། ཆགས་ཞེན་སྐྱེ་ཡུལ་གྱི་མཛའ་བ་གཉེན་བཤེས་རྣམས་ཀྱང་ཤི་ནས་མེད་པར་
འགྱུར་ལ། ཆགས་སྡང་གི་སྒོ་ནས་དགྲ་འདུལ་གཉེན་སྐྱོང་བྱེད་པའི་ཕོ་རྒོད་པོ་བདག་ཉིད་ཀྱང་
ཚེ་དུས་བྱས་ནས་མེད་པར་འགྱུར་བ་སྟེ། དེ་བཞིན་དུ་སྡིག་སྡུག་དུ་མས་བསགས་པའི་ནོར་
ལོངས་སྤྱོད་ཐམས་ཅད་དང་སྟོབས་དང་མངའ་ཐང་ལ་སོགས་པ་ཐམས་ཅད་མེད་པར་འགྱུར་
བས་ན། རྟག་བརྟན་ཅུང་ཟད་ཀྱང་མེད་ལ་ཡིད་བརྟན་ཆ་ཙམ་ཡང་བྱེད་མི་རུང་བ་དེ་དག་གི་
ཆེད་དུ་ཆགས་སྡང་གིས་བསླངས་པའི་སྡུག་པ་བསགས་པ་ནི་དོན་མེད་པར་འཁྲུལ་པའོ་སྙམ་ནས་
འགྱོད་པ་བསྐྱེད་པ་དང་། དཔེར་ན་རྨི་ལམ་གྱི་སྐབས་སུ་བདེ་སྡུག་འབྱོར་རྒུད་སྣ་ཚོགས་ཤིག་
ཉམས་སུ་མྱོང་ཡང་གཉིད་སད་ཚེ་དེ་དག་དྲན་པའི་ཡུལ་དུ་འགྱུར་གྱི་དངོས་སུ་མཐོང་ཞིང་ཉམས་
སུ་མྱོང་བར་མི་འགྱུར་བ་དེ་བཞིན་དུ་རྨི་ལམ་ལྟ་བུའི་ཚེ་འདིར་དངོས་པོ་གང་དང་གང་སྤྱད་པ་དེ་
དང་དེ་ཐམས་ཅད་ཕྱིས་འཆི་བར་འགྱུར་བའི་ཚེ་རྨི་ལམ་བདོ་འཕྲོ་ལ་སད་པ་བཞིན་སྔར་དེ་དང་
དེ་ལྟ་བུ་མྱོང་ངོ་ཞེས་དྲན་པའི་ཡུལ་དུ་འགྱུར་གྱི། གང་འདས་པ་ཐམས་ཅད་མཐོང་ཞིང་མྱོང་
བར་མི་འགྱུར་ཏེ། དེའི་དུས་སུ་མྱོང་བྱ་དེ་དག་འགགས་ཟིན་པའི་ཕྱིར་རོ། ། དེས་ན་རྨི་ལམ་
ལྟ་བུའི་ཚེ་ཐུང་འདི་ལ་དོན་མེད་ཅིང་ཉེས་དམིགས་ཆེ་བའི་སྡིག་པ་སྣ་ཚོགས་གསོག་པ་འདི་མི་
རིགས་ཏེ། དེ་བས་ན་ད་ལྟ་ཉིད་ནས་ཆོས་འབའ་ཞིག་བྱ་དགོས་སྙམ་པའི་འཕེན་པ་ཡང་ཡང་
གཏོང་ངོ་རེ་ཞིག་གསོན་པའི་ཚེ་ད་ལྟ་མངོན་སུམ་དུ་གྲུབ་པ་འདི་ཉིད་ལའང་མཛའ་བ་
དང་མི་མཛའ་དུ་མ་ཞིག་ཚེའི་དུས་བྱས་ནས་སྔར་འདས་ལ། དེ་དག་དང་ལྷན་ཅིག་བདེ་སྡུག་
སོགས་ཇི་དང་ཇི་ལྟ་བུ་ལ་སྤྱོད་པ་ཡང་འདས་པའི་ཕྱིར་ད་ལྟར་མཐོང་བ་དང་མྱོང་བ་མེད་དོ། །
འོ་ན་དེ་དག་གི་དོན་དུ་སྡིག་པ་བསགས་པའང་མི་མྱོང་ངམ་ཞེ་ན། དགྲ་གཉེན་དེ་དག་གི་དོན་
དུ་བྱས་པའི་སྡིག་པ་རྣམས་འདས་ཟིན་ཀྱང་དེ་དག་གི་རྣམ་སྨིན་མི་བཟད་པ་ཡང་ད་གཟོད་མྱོང་
བར་འགྱུར་བ་གང་ཡིན་པ་དེ་ནི་མདུན་ན་སྒུག་པའི་ཚུལ་གྱིས་གནས་ཤིང་ལུས་དང་གྲིབ་མ་བཞིན་
མི་འབྲལ་བར་ངེས་ཏེ། རྒྱལ་བོ་ལ་གདམས་པའི་མདོ་ལས། དུས་ཀྱིས་ཉེན་ཏེ་ནས་སོགས་
45 -

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
ཀྱིས་བསྟན་ཏོ དེ་དག་གི་དོན་དུ་སྡིག་པ་བྱས་པ་ལ་འགྱོད་པ་སྙིང་ཐག་པ་ནས་ཡང་ཡང་
བསྒོམ་པར་བྱའོ། སྡིག་པའི་རྣམ་སྨིན་རྗེས་སུ་འབྲང་བར་མཐོང་ན་ཅིའི་ཕྱིར་སྡིག་པ་བྱས་ཤེ་
ན། དེ་ལྟར་བདག་ནི་ནམ་འཆི་ངེས་པ་མེད་ལ་འཆི་བའི་ཚེ་ལུས་ལོངས་སྤྱོད་དགྲ་གཉེན་ཐམས་
ཅད་བོར་ནས་ཡུད་ཙམ་གྱིས་གློ་བུར་དུ་འགྲོ་བ་མགྲོན་པོ་ལྟ་བུའོ་ཞེས་བདག་གིས་རྟོགས་ཤིང་ངེས་
པར་མ་གྱུར་བའི་དབང་གིས་དགེ་སྡིག་གི་འཇུག་ལྡོག་ལ་རྨོངས་པའི་གཏི་མུག་དང་གཉེན་གྱི་
ཕྱོགས་ལ་ཆགས་པའི་འདོད་ཆགས་དང་། དགྲའི་ཕྱོགས་ལ་སྡང་བའི་ཞེ་སྡང་དེ་དག་གིས་ཀུན་
ནས་བསླངས་ཏེ་སྲོག་གཅོད་སོགས་སྡིག་པ་མི་དགེ་བའི་ལས་ཀྱི་རྣམ་པ་དུ་མ་བྱས་ལ་དེ་ལྟ་བུའི་
སྡིག་པ་དེ་དག་གི་རྣམ་སྨིན་མི་བཟད་པའོ་སྙམ་དུ་འགྱོད་པ་ཡང་ཡང་བསྐྱེད་པར་བྱའོ།
ངེས་པར་འཆི་ཞིང་དུས་ཚེ་སྐྱབས་གཞན་མེད་པ་ནི འཆི་དགོས་ཀྱང་ཚེ་ཚད་མ་རྫོགས་པར་
མྱུར་དུ་ག་ལ་འཆི་དེ་ལྟར་འཇིགས་མི་དགོས་སོ་ཞེ་ན། དུས་ཉིན་མཚན་གཉིས་གཅིག་རྗེས་སུ་
གཅིག་རེས་མོས་ཀྱི་ཚུལ་དུ་འོང་བ་ལ་སྐད་ཅིག་ཙམ་ཡང་སྡོད་པའམ་ངལ་གསོ་བའི་སྐབས་ལྟ་བུ་
ཡོང་ཡེ་མེད་པར་ཚེ་ཡི་འདུ་བྱེད་འདི་ནི་རྟག་ཏུ་འགོད་པའམ་གོད་པ་སྟེ་འབྲི་བའམ་འཛད་པར་
འགྱུར་ཞིང་ཕར་ལ་ཅི་ཙམ་འཛད་པ་དེའི་ཚོད་ཙམ་གྱིས་ཚུར་ལ་སྣོན་པ་བྱེད་པ་གུད་ནས་
ཅུང་ཟད་ཙམ་ཡང་འོང་བ་མེད་ན བདག་ལྟ་བུ་ངེས་པར་མྱུར་དུ་འཆི་བར་ཅིས་མི་འགྱུར་ཏེ་
འགྱུར་ངེས་ལ། ཚེ་རིང་དུ་གནས་ཀྱང་གསོན་མཐའ་འཆི་བ་ལས་མ་འདས་ན་ནམ་འཆི་ངེས་
མེད་དྲན་པའི་སྒོ་ནས་མྱུར་དུ་སྡིག་པ་སྦྱོང་པ་དང་དགེ་བ་སྒྲུབ་པ་ལ་འབད་པར་བྱའོ་གཉེན་
སོགས་ཀྱི་དོན་དུ་སྡིག་པ་བྱས་ཀྱང་དེ་དག་གིས་སྡུག་བསྔལ་མྱོང་གྲོགས་བྱེད་པས་འཇིགས་ཅི་
དགོས་ཤེ་ན། སྐྱེ་བ་ཕྱི་མའི་སྡུག་བསྔལ་མྱོང་བའི་གྲོགས་བྱེད་པ་མེད་པར་མ་ཟད་སྐྱེ་བ་འདི་
ཉིད་དུའང་གྲོགས་བྱེད་པ་མེད་དེ་བདག་ནི་གང་དུ་འཆི་བའི་མལ་ས་དེ་ན་འདུག་བཞིན་དུ
གཉེན་བཤེས་བརྩེ་གདུང་ཅན་ཐམས་ཅད་དང་སྨན་པ་དང་ནད་གཡོག་ལྟ་བུ་ཕན་འདོགས་བྱེད་
པ་ཀུན་གྱིས་ཕྱོགས་མཐའ་ཐམས་ཅད་ཡོངས་སུ་བསྐོར་ནས་འདུག་ཀྱང་སྲོག་འཆད་པ་ཡི་གནས་
སྐབས་ཀྱི་ཚོར་བ་རྩུངབ་མོ་ཡིད་དུ་མི་འོང་བ་དག་ནི། བདག་ཉིད་གཅིག་པུས་ཉམས་སུ་མྱོང་བར་
འགྱུར་བ་ལས་གཉེན་བཤེས་སོགས་སུས་ཀྱང་སྡུག་བསྔལ་གྱི་བགོ་སྐལ་ལེན་པ་དང་སྡུག་བསྔལ་
སེལ་པའི་གྲོགས་བྱེད་ཐབས་མེད་ལ། དེར་མ་ཟད་ཤིན་ཏུ་འཇིགས་སུ་རུང་བའི་ཤ་ཚུགས་ཅན་
གྱི་གཤིན་རྗེའི་ཕོ་ཉས་ངོས་སུ་ཟིན་ཏེ་སྐེ་ཞགས་པས་བཅིངས་ནས་རང་གཅིག་པུར་འཁྲིད་པས་
ཉམ་ཐག་པ་ལ་གཉེན་གྱིས་ཅི་ཞིག་ཕན་ལ་གྲོགས་མཛའ་བཤེས་སོགས་ཀྱིས་ཀྱང་ཅི་ཞིག་ཕན་ཏེ་དེ་
ལྟ་བུའི་སྡུག་བསྔལ་ནི་སུས་ཀྱང་བསྐྱབ་མི་ནུས་སོ། ཁྱད་པར་སྡིག་ཅན་ཡིན་ན་སྲོག་འགག་
པའི་ཚེ་མེ་ཆུ་རླུང་གསུམ་འཁྲུགས་པའི་སྟོབས་ལས་གནད་གཅོད་པའི་སྡུག་བསྔལ་གྱི་ཟུག་རྔུ་
- 46

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
མཚོན་རྣོན་པོས་ཡང་ཡང་བཏབ་པ་ལྟ་བུའི་ཚོར་བ་བསྲན་མི་བཟོད་པ་མྱོང་དགོས་པར་གསུངས།
མདོར་ན་དེའི་ཚེ་གནོད་བྱེད་ཀྱི་རྒྱུ་སྡིག་པ་རང་གིས་མ་སྤངས་ན་འབྲས་བུ་གནོད་པའི་སྡུག་བསྔལ་
མྱོང་ཚེ་སུས་ཀྱང་གྲོགས་བྱེད་པ་དང་བསལ་ཐབས་མེད་ཅེས་བསྟན་ཏོ། ། འོ་ན་གང་གིས་ཕན་
ཞིང་སྐྱོབ་ཅེ་ན དེ་ཚེ་ཕན་ངེས་པ་ནི་བསོད་ནམས་དགེ་བའི་ལས་ཀྱི་དམ་པ་སྐྱབས་སུ་འགྲོ་བ་
དང་སེམས་བསྐྱེད་པ་ལྟ་བུའི་དམ་པའི་ཆོས་གཅིག་པུ་ནི་སྐྱབས་ཀྱི་མཆོག་དང་མགོན་གྱི་དམ་པར་
གྱུར་བ་ཡིན་ནའང་བསོད་ནམས་དགེ་བའི་ལས་དེ་ཡང་ད་སྔོན་བདག་གིས་མ་བསགས་ཤིང་རྒྱུད་
ལ་མ་བསྟེན་ཏོ། ། ཞེས་འདི་དགེ་བ་མ་བསགས་པ་ལ་འགྱོད་པ་སྐྱེད་ཚུལ་ཡིན་ལ། རྒྱལ་བོ་
ལ་གདམས་པའི་མདོར འགྲོ་བ་གཞན་དག་ཏུ་ནི་འགྲོ མལ་གྱི་ཐ་མར་ནི་ཉལ། སྲོག་ནི་
ཅུང་ཟད་ཅིག་ལུས། གཤིན་རྗེའི་སྐྱེས་བུས་ནི་འཇིགས་ཤིང་སྐྲག བྱུར་གྱི་དབང་དུ་ནི་སོང་།
དབུགས་འགྱུ་བ་ནི་ཆད། ཁ་དང་སྣ་ནི་གདངས། སོ་ནི་གཙིགས། ཕ་མ་དང་ཕུ་ནུ་དང་
སྲིང་མོ་དང་བུ་དང་བུ་མོས་ནི་བསྐོར། ནོར་རྣམས་བགོ་བཤའ་བྱ་ཞེས་ནི་ཟེར ཀྱི་ཧུད་མ་ཀྱི་
ཧུད་ཕ་ཀྱི་ཧུད་བུ་ཞེས་ཟེར་བ་ན་དེའི་ཚེ་ཆོས་མ་གཏོགས་པ་སྐྱབས་གཞན་མེད་མགོན་གཞན་མེད་
གནས་གཞན་མེད་དཔུང་གཉེན་གཞན་མེད་དོ། རྒྱལ་བོ་ཆེན་པོ་དེའི་ཚེ་དེའི་དུས་ན་ཆོས་ནི་
གླིང་དང་གནས་དང་མགོན་དང་སྟོན་པར་འགྱུར་རོ་ཞེས་སོགས་དང་། འཆི་བ་རྣམས་ཀྱང་
འདི་ལྟར་སྡུག་བསྔལ་ཏེ། ། གཉེན་བཤེས་ཚོགས་ཀྱིས་ཆོ་ངེ་འདེབས་བྱེད་ཀྱང་། ། དེ་ལ་
ཉན་ལྟ་བསམ་པའི་ཡུལ་མེད་དེ། གནད་གཅོད་པ་ནི་མཚོན་གྱིས་གཏུབ་པ་འདྲ། ཞེས་
དང་ཤྲཱི་ཛ་ག་ཏ་མི་ཏྲས་ཀྱང་ལྷ་གཅིག་ཇི་ལྟར་ཁྱོད་འབྱོར་ཀྱང་། གཤེགས་ནས་
འཇིག་རྟེན་གཞན་བཞུད་ཚེ མྱ་ངམ་ཐང་ལ་དགྲས་བཅོམ་ལྟར ། གཅིག་པུ་སྲས་མེད་
བཙུན་མོ་མེད། ། ན་བཟའ་མ་མཆིས་བཤེས་མ་མཆིས། དཔག་མེད་མཐུ་དཔུང་མངའ་
ལགས་ཀྱང་། གཟིགས་སུ་མ་མཆིས་གསན་མ་མཆིས ། གཅིག་ཙམ་ཉིད་ཅིག་ཕྱི་ཐག་
གིས རྗེས་སུ་འབྲང་བའང་མི་མངའ་འོ ། མདོར་ན་ཉིད་ཀྱི་མཚན་ཙམ་ཡང་།
དེ་ཚེ་མེད་ན་གཞན་ཅི་སྨོས། ། ཞེས་གསུངས་སོ ། འཇིགས་ཆེན་བརྒྱུད་མར་འབྱུང་བ་
དང་འཇིགས་པའི་རྒྱུ་མཚན་དཔེས་བསྟན་པ་ནི། མགོན་པོ་ཞེས་སྐྱབས་གནས་རྣམས་ལ་བོས་
ནས་སྒོ་གསུམ་གྱི་སྤྱོད་པར་འཇུག་ལྡོག་ཕྱིན་ཅི་ལོག་ཏུ་བྱེད་པའི་བག་མེད་པའི་དབང་དུ་གྱུར་བ་
བདག་གིས་ནི་འཆི་ཁ་སྲོག་འཆད་པའི་སྡུག་བསྔལ་དང་གཤིན་རྗེ་ཕོ་ཉས་ཟིན་ཅིང་འཁྲིད་པའི་
སྡུག་བསྔལ་དང་ཤི་བའི་འོག་ཏུ་ངན་འགྲོར་ལྟུང་བའི་སྡུག་བསྔལ་སོགས་འཇིགས་པ་ཆེན་པོ་
གཅིག་རྗེས་སུ་གཅིག་བརྒྱུད་མར་འབྱུང་བ་འདི་འདྲ་ཡོད་པ་མ་འཚལ་ལམ་མ་ཤེས་ནས། མི་
རྟག་ཀྱང་སྙིང་བོ་ཅུང་ཟད་མེད་པའི་ཚེ་ཐུང་འདིའི་རིང་ལ་ཟས་གོས་ལོངས་སྤྱོད་སོགས་འཚོ་བའི་
-47

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཐབས་སྒྲུབ་པ་དང་དགྲ་གཉེན་སོགས་ཀྱི་ཆེད་དག་དུ་དགོས་པ་མེད་ལ་ཉེས་དམིགས་ཆེ་བའི་སྡིག་
པ་མང་པོ་ཉེ་བར་བསྒྲུབས་ཤིང་བསགས་སོ་ཞེས་འགྱོད་པ་བསྐྱེད་པ་སྟེ་འདི་དག་ཕལ་ཆེར་ནི་སྡིག་
པ་བྱས་པ་ལ་འགྱོད་པ་བསྐྱེད་པའི་ཚུལ་ཡིན་ལ་འཇིགས་པའི་རྒྱུ་དེ་དག་མ་སྦྱང་ན་འཇིགས་པ་
ལས་ཐར་ཐབས་མེད་ཅེས་བསྟན་ཏོ དེ་ཙམ་དུ་འཇིགས་ཤིང་སེམས་ཁྲལ་བྱེད་ཅི་དགོས་
ཐམས་ཅད་ལ་འབྱུང་བས་སོ་ཞེ་ན དགོས་ཏེ་སྐྱེ་བོ་ཉེས་ཅན་འགའ་ཞིག་ལ་རྒྱལ་བོའི་ཆད་པ་
ཕོག་ནས་ཡན་ལག་གཅོད་པའི་སར་དེ་རིང་སྐལ་མཉམ་གྱི་མི་འགའ་ཞིག་གིས་ཁྲིད་པར་གྱུར་བ་དེ་
ལ་ངན་སོང་གི་སྡུག་བསྔལ་གྱི་ཆ་ཤས་ཙམ་ཞིག་མེད་ནའང་ཤིན་ཏུ་སྐྲག་ནས་བྲེད་པར་འགྱུར་ཞིང་
སྐོམ་པས་གདུངས་ཏེ། ཁ་སྐམ་པར་གྱུར་ལ་བཞིན་མདངས་ཉམས་ཤིང་མིག་རྩ་ངན་པ་སྟེ་ཉམ་
ཐག་གི་ལྟ་སྟངས་དང་ལུས་འདར་ཞིང་སྨྲེ་སྔགས་འདོན་པ་ལ་སོགས་པ་སྔ་མའི་ངང་ཚུལ་ལས་རྣམ་
འགྱུར་གཞན་དུ་འགྱུར་བར་སྣང་ན། དེ་ལྟའི་འཇིགས་སྐྲག་དང་སྡུག་བསྔལ་བརྒྱ་སྟོང་གིས་ཆེ་
བའི་དམྱལ་བའི་གནས་སུ་སྐལ་མི་མཉམ་པའི་གཤིན་རྗེའི་ཕོ་ཉ་ཤིན་ཏུ་འཇིགས་འཇིགས་ལྟ་བུར་
གྱུར་བའི་ཤ་ཚུགས་ཅན་གྱིས་བཟུང་བར་གྱུར་ཏེ་སྐེ་ཞགས་པས་བཅིངས་ལུས་ལ་ཐོ་བས་བསྣུན་
ནས་འབྲོག་དགོན་པ་ཚེར་མ་སྟུག་པོ་ཅན་དང་ཕ་བོང་ཐག་ཐུག་ཅན་དུ་ལུས་གཅོད་ཅིང་གཏུབས་
ཏེ་རང་གཅིག་པུ་ཁྲིད་ནས་འཇིགས་ཤིང་སྐྲག་པའི་སྣང་བ་ཆེན་པོའི་ནད་ཀྱིས་ཐེབས་པར་གྱུར་བ་
ན། རབ་ཏུ་ཉམ་ཐག་ཅིང་བྲེད་ནས་སྔ་ལས་རྣམ་འགྱུར་གཞན་དུ་འགྱུར་བ་སྨོས་ཀྱང་ཅི་དགོས་
ཞེས་པའོ། ། འཇིགས་ཆེན་དངོས་སུ་བྱུང་ཚེ་སྐྱབས་བཙལ་བས་ཆོག་མོད་སྙམ་ན་བཙལ་ཡང་
མི་རྙེད་པ་ནི། དེ་ཚེ་འཇིགས་སྐྲག་གི་སྣང་བ་ཆེན་པོ་མངོན་སུམ་དུ་བྱུང་བའི་ཚེ་ཀྱེ་ཧུད་ཅེས་སྨྲེ་
སྔགས་དང་བཅས་ཏེ་སྐྱེས་བུ་སྙིང་རྗེ་ཅན་སུ་ཞིག་གིས་གཤིན་རྗེའི་ཕོ་ཉས་ཁྲིད་དེ་དམྱལ་བར་འགྲོ་
བའི་འཇིགས་སྐྲག་ཆེན་པོ་འདི་ལས་ཕོངས་ཤིང་ཉམ་ཐག་པ་བདག་ལེགས་པར་ཡོངས་སུ་སྐྱོབ་
པར་བྱེད་པར་འགྱུར་ཞེས་ཤིན་ཏུ་འཇིགས་ཤིང་བྲེད་ཤ་ཐོན་པ་སྟེ་སྐྲག་པའི་ཉམས་འགྱུར་ཐོན་
པའི་མིག་རབ་ཏུ་བགྲད་ནས་ཕྱོགས་བཞིར་བལྟས་ནས་སྐྱབས་དག་འཚོལ་བར་བྱེད་ལ། དེ་
ལྟར་ཕྱོགས་བཞིར་སྐྱབས་བཙལ་ཡང་བསོད་ནམས་མ་བསགས་ཤིང་སྡིག་པ་ཚབས་ཆེན་བསགས་
པ་དག་གིས་དེའི་ཚེ་སྐྱབས་གནས་སུ་ཡང་མེད་པར་མཐོང་ནས་ནི། དེ་ནས་སླར་ཡང་དེ་བས་
ཀྱང་རྣམ་པ་ཀུན་ཏུ་སེམས་ཞུམ་ཞིང་ཡི་མུག་པར་འགྱུར་རོ དེ་ལྟར་དམྱལ་བའི་གནས་
འཇིགས་སུ་རུང་བར་དངོས་སུ་ལྷུང་བའི་སྐབས་དེར་སྡིག་པ་ཆེན་པོ་བསགས་པ་རྣམས་ལ་་
འཇིགས་པ་ཆེན་པོ་དེ་ལས་སྐྱོབ་པར་བྱེད་པའི་སྐྱབས་སུ་ཡང་ཡོད་པ་མ་ཡིན་ན། དུས་དེ་ཚོ་
བདག་གིས་ཇི་ལྟར་བྱ་སྟེ་བྱ་བ་ཐམས་ཅད་ལ་ནུས་པ་མེད་པས་བཟློག་ཐབས་ཅི་ཡང་བྱེད་རྒྱུ་མེད་
ལ་འགྱོད་ཀྱང་བཅོས་ཐབས་གཏན་ནས་མེད་དེ། རྒྱལ་བོ་ལ་གདམ་པ་ལས། གཤིན་རྗེ་ཕོ་ཉ་
48

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
ཤིན་ཏུ་འཇིགས་པས་བསྐོར ། བྲེད་ཤ་ཐོན་ནས་ཀུན་ཏུ་བལྟས་བྱས་ཀྱང་། ། མགོན་
སྐྱབས་བྱེད་པ་སུ་ཡང་མ་མཐོང་སྟེ། ། ཤིན་ཏུ་འཇིགས་བཞིན་ཀུན་ཏུ་ཡི་མུག་སྟེ། བདག་
ཉིད་གར་འགྲོ་གཏོལ་མེད་བར་དོ་འབྱུང་། ། ཞེས་སོ། དེས་ན་ད་ལྟ་ནས་བག་ཟོན་
དགོས་ཏེ་འཇིགས་པ་དང་བྲལ་བའི་མཆོག་གསུམ་ལ་སྐྱབས་སུ་འགྲོ་ཞིང་དགེ་སྒྲུབ་སྡིག་སྤོང་ལ་
འབད་པར་དམ་བཅའ་དགོས
གཉིས་པ་རྟེན་གྱི་སྟོབས་ནི། དེ་བས་རྒྱལ་བ་སོགས་ཏེ། མཆོག་གསུམ་ལ་སྐྱབས་སུ་
འགྲོ་བ་ནི། གོང་དུ་བཤད་མ་ཐག་པའི་རྒྱུ་མཚན་དེ་ལྟ་བས་ན། བདུད་བཞིའི་དགྲ་ལས་རྒྱལ་
བས་རྒྱལ་བ་འགྲོ་བའི་ཚོགས་ཉེ་རིང་མེད་པ་ཡོངས་ཀྱི་ཡིད་བརྟན་པའི་གནས་སུ་གྱུར་པའི་མགོན་
གཅིག་པུར་གྱུར་བ་ཕན་བཏགས་མ་བཏགས་པའི་འགྲོ་བ་སྐྱབས་མེད་རྣམས་གནོད་པ་ཐམས་
ཅད་ལས་སྐྱོབ་པའི་དོན་དུ་བརྩོན་འགྲུས་མཐར་ཕྱིན་པ། རང་འཇིགས་པ་ཐམས་ཅད་ལས་
གྲོལ་ཞིང་གཞན་འཇིགས་པ་ལས་སྐྱོབ་པའི་ནུས་མཐུ་ཐོགས་པ་མེད་པ་མངའ་བའི་སྟོབས་ཆེན་པོ།
མ་བཅོལ་ཡང་གཞན་གྱི་འཇིགས་པ་དང་སྡུག་བསྔལ་མ་ལུས་པ་ཀུན་སེལ་བར་མཛད་པའི་སྐྱབས་
བླ་ན་མེད་པ་སངས་རྒྱས་དཀོན་མཆོག་དེ་ཉིད་ལ་དུས་ཕྱིས་མ་འགྱངས་པར་དེ་རིང་ཉིད་ནས་
བཟུང་སྟེ་བྱང་ཆུབ་སྙིང་བོའི་བར་དུ་སྐྱབས་སུ་མཆིའོ། ། རྒྱལ་བ་དེ་ཡི་ཐུགས་སུ་ཆུད་ཅིང་
མངོན་དུ་བྱས་པའི་དམ་པའི་ཆོས་གང་གདུལ་བྱའི་རང་རྒྱུད་ལ་བརྟེན་ནས་ཉམས་སུ་བླངས་ན་
ཆགས་སོགས་ཉོན་མོངས་པའི་གཉེན་པོ་བྱེད་ཅིང་འཁོར་བའི་འཇིགས་པ་ཐམས་ཅད་སེལ་བར་
བྱེད་པའི་ཆོས་དཀོན་མཆོག་དང་། འཕགས་པའི་གོ་འཕང་མངོན་དུ་མཛད་པའི་བྱང་ཆུབ་
སེམས་དཔའི་ཚོགས་ཏེ་དགེ་འདུན་དཀོན་མཆོག་ལ་ཡང་སྔར་སྨོས་པ་དེ་བཞིན་དུ་དེ་རིང་ཉིད་
ནས་གཡོ་སྒྱུ་དང་ཐེ་ཚོམ་མེད་པའི་ཡིད་ཆེས་ཀྱི་དད་པ་ཡང་དག་པས་སྐྱབས་སུ་མཆིའོ་ཞེས་
པའོ ། མདོ་ལས གང་དག་སངས་རྒྱས་སྐྱབས་འགྲོ་བ། ། དེ་ནི་ངན་འགྲོར་མི་འགྲོ་
སྟེ ། ལྷ་ཡི་ལུས་ནི་སྤངས་ནས་ཀྱང་། ལྷ་ཡི་ལུས་སུ་སྐྱེ་བར་འགྱུར༌། ཞེས་གསུངས་
པ་ལ། དེ་བཞིན་དུ་ཆོས་དང་དགེ་འདུན་ལའང་སྦྱར་ནས་ངན་འགྲོའི་འཇིགས་པ་ལས་བསྒྲལ་
ནས་མཐོ་རིས་ཀྱི་རྟེན་ལ་འགོད་པར་གསུངས་སོ། ། ཁྱད་པར་སྨོན་ལམ་གྱི་སྟོབས་ཅན་སེམས་
དཔའ་རྣམས་ལ་སྐྱབས་སུ་འགྲོ་བ་ནི། གཙོ་བོ་བྱང་སེམས་རྣམས་ལ་ལུས་ཕུལ་ནས་སྐྱབས་ཞུ་བ་
སྟེ། བདག་ནི་སྤྱིར་འཁོར་བ་སྒོས་ངན་སོང་གི་སྡུག་བསྔལ་གྱི་འཇིགས་པས་རྣམ་པར་སྐྲག་ནས།
རྒྱལ་སྲས་སེམས་དཔའ་ཆེན་པོ་ཀུན་ཏུ་བཟང་པོ་ལ་བདག་ཉིད་ཀྱི་ལུས་སོགས་ངེས་པར་འབུལ་
ཞིང་དེ་བཞིན་དུ་རྗེ་བཙུན་འཇམ་པའི་དབྱངས་ལའང་བདག་ཉིད་ཀྱིས་ཏེ་གཞན་གྱིས་
བསྐུལ་བ་ལྟ་བུས་མ་ཡིན་པར་བདག་རང་གི་སེམས་དང་བས་གཅེས་པར་བཟུང་བའི་བདག་གི་
49

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ལུས་འདི་ཡང་དབུལ་བར་བགྱིའོ ཐུགས་རྗེ་ཆེན་པོའི་སྒོ་ནས་གཞན་དོན་མཛད་པའི་
བསམ་པ་དང་སྤྱོད་པ་ཅུང་ཟད་ཙམ་ཡང་མ་འཁྲུལ་པ་མངའ་པའི་བདག་ཉིད་སྙིང་རྗེ་ཆེན་པོས་
འགྲོ་བ་ཉམ་ཐག་པ་རྣམས་ལ་དུས་རྟག་ཏུ་སྤྱན་རས་ཀྱིས་འཚོ་ཞིང་གཟིགས་པར་མཛད་པའི་
མགོན་པོ་དེ་ལ་ཡང་སྡུག་བསྔལ་གྱིས་ཉམ་ཐག་ཅིང་བྲེད་ནས་སྔངས་ལངས་པས་སྐད་གསང་
མཐོན་པོར་བཏེགས་པའི་ང་རོས་མཚན་ནས་བརྗོད དོད་འབོད་ཀྱི་སྡིག་པ་ཆེན་པོ་དང་ལྡན་
པ་ཤི་མ་ཐག་ངན་སོང་གི་འཇིགས་པ་མྱོང་བར་ངེས་པ་བདག་ལ་བསྐྱབ་ཏུ་གསོལ་ཞེས་པའོ
དེ་བཞིན་དུ་འཕགས་པ་ནམ་མཁའི་སྙིང་བོ་དང་སེམས་དཔའ་ས་ཡི་སྙིང་བོ་དང་དག་དང་ནི་
འཕགས་པ་བྱམས་པ་དང་སེམས་དཔའ་ཆེན་པོ་སྒྲིབ་པ་རྣམ་སེལ་ལ་སོགས་པ་ཐུགས་རྗེ་ཆེ་ལ་ཚད་
མེད་པ་མངའ་པའི་མགོན་པོ་ས་བཅུའི་དབང་ཕྱུག་ཆེན་པོ་མཚན་ནས་སྨོས་པ་ཐམས་ཅད་ལ་
སྐྱབས་འཚོལ་ཞིང་ཉམ་ཐག་པའི་སྐད་གདངས་ཀྱིས་སྙིང་ནས་འོ་དོད་འབོད་ཀྱི་བདག་འཇིགས་
པ་ཐམས་ཅད་ལས་བསྐྱབ་ཏུ་གསོལ སེམས་དཔའ་ཆེན་པོ་གང་ཞིག་མཐོང་བ་ཙམ་ནས་
གཤིན་རྗེ་ཡི་ཕོ་ཉ་གནོད་སྦྱིན་དང་སྲིན་པོ་ལ་སོགས་པ་གཞན་ལ་གནོད་པ་བྱེད་འདོད་ཀྱི་སྒོ་ནས་
སྡང་བའི་སེམས་དང་ལྡན་པ་རྣམས་རབ་ཏུ་འཇིགས་ཤིང་སྐྲག་ནས་ཕྱོགས་བཞིར་འབྱེར་ཞིང་
བྲོས་པཪ་མཛད་པར་བྱེད་པ་ཕྱག་ན་རྡོ་རྗེ་བསྣམས་པ་ཅན་དེ་ལའང་གུས་པས་སྐྱབས་སུ་་་་་་
མཆིའོ། ། འགྱོད་པས་གསོལ་བ་འདེབས་པ་ནི། རྨོངས་པ་བདག་ནི་སྔོན་ཆད་སངས་རྒྱས་
བྱང་སེམས་ཁྱེད་རྣམས་ཀྱིས་སྡིག་པ་སྤོངས་ལ་དགེ་བ་སྒྲུབས་ཤིག་ཅེས་བཀའ་བསྩལ་བ་ལས་
འདས་ཏེ་སྡིག་པའི་ལས་བྱས་ཤིང་བསགས་ལ་དགེ་བ་མ་བྱས་པས་དུས་རིང་པོ་ཐོག་མེད་ནས་སྤྱིར
འཁོར་བ་དང་ཁྱད་པར་ངན་སོང་གི་སྡུག་བསྔལ་དཔག་ཏུ་མེད་པ་ཞིག་མྱོང་ལ་ད་ནི་དེ་ལྟ་བུའི་
སྡིག་པའི་ལས་ཀྱི་འབྲས་བུ་མི་བཟད་པའི་འཇིགས་པ་ཆེས་ཆེར་མཐོང་ནས་འཇིགས་ཤིང་སྐྲག་
པར་གྱུར་པས་ན། དེང་ཕྱིན་ཆད་སྡིག་སྤོང་དགེ་སྒྲུབ་ཚུལ་བཞིན་བྱེད་པ་ལ་འཇུག་པའི་སྒོ་ནས་
ཐུགས་རྗེ་ཆེན་པོ་དང་ལྡན་པ་ཁྱེད་རྣམས་ལ་སྐྱབས་སུ་མཆི་ལགས་ཀྱིས། སྔོན་བསགས་པའི་
སྡིག་པའི་འབྲས་བུ་འཇིགས་པ་དང་སྡུག་བསྔལ་ཐམས་ཅད་མྱུར་དུ་བསལ་དུ་གསོལ། ཞེས་
པའོ། །
གསུམ་པ་གཉེན་པོ་ཀུན་ཏུ་སྤྱོད་པའི་སྟོབས་ལ་གཉིས། གཉེན་པོ་བསྟེན་དགོས་པའི་རྒྱུ་
མཚན་དང༌། གཉེན་པོ་བསྟེན་པ་དངོས། དང་པོ་ནི ཐ་མལ་ནད་ཀྱིས་སོགས་ཏེ། དེ་
ལ་ཡང་སྡིག་པའི་གཉེན་པོ་བསྟེན་པར་འབད་རིགས་པ་ལ ནད་ཀྱི་དཔེས་གཉེན་པོ་བསྟེན་
རིགས་པ་ནི། དེ་ལྟར་སྐྱབས་སུ་སོང་པས་ཆོག་མོད་བཀའ་ལུང་ནོད་ཅི་དགོས་སྙམ་ན། རླུང་
དང་མཁྲིས་པ་ལ་སོགས་པ་ཆ་མ་སྙོམས་པར་འབྱུང་ཁམས་འཁྲུགས་པ་རིང་དུ་མི་གནས་པའི་ཐ་
50

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
མལ་བའི་ནད་ཀྱིས་ཐེབས་པ་ཙམ་ལ་འཇིགས་ཤིང་སྐྲག་པར་འགྱུར་ན་ཡང་། དེ་བཅོས་པའི་
ཐབས་སུ་སྨན་པས་ཇི་ལྟར་བསྒོས་པའི་ངག་བཞིན་དུ་སྨན་དང་ཟས་སྤྱོད་སོགས་ཀྱི་གཉེན་པོ་ཚུལ་
བཞིན་དུ་བསྟེན་པར་བྱས་ནསནས་དེ་ལས་མི་འདའ་བར་བྱ་དགོས་ན། ཐོག་མ་མེད་པ་ནས་འདོད་
ཆགས་ལ་སོགས་པ་ཉོན་མོངས་པའི་གཅོང་ནད་ཆེན་པོ་ཉེས་པ་བརྒྱ་ཕྲག་མང་པོའི་འབྱུང་གནས་
སུ་གྱུར་བ་ཡི་ནད་དྲག་པོ་སུས་ཀྱང་གསོ་དཀའ་བ་ཉིད་ཀྱིས་དུས་རྟག་ཏུ་སེམས་རྒྱུད་ལ་བཏབ་པ་
ལ་ནད་དེ་སེལ་བའི་སྨན་པ་མཆོག་སངས་རྒྱས་ཀྱི་བཀའ་ལས་མི་འདའ་བར་ཚུལ་བཞིན་དུ་གཉེན་
པོ་བསྟེན་རིགས་པ་སྨོས་ཀྱང་ཅི་དགོས་ཏེ་ཉོན་མོངས་པའི་ནད་དེ་ནི་རྒྱུན་རིང་ལ་གསོ་དཀའ་བ་
སྡུག་བསྔལ་གྱི་ཟུག་རྔུ་དྲག་པོ་ཡང་བསྐྱེད་པས་ན་ནད་སྔ་མ་ལས་ཀྱང་ཉེས་པ་ཆེ་ཞིང་སེལ་བྱེད་ཀྱི་
གཉེན་པོའང་རྙེད་དཀའ་བས་སོ། ། རླུང་མཁྲིས་བད་ཀན་འདུས་པ་བཞི་བོ་རེ་རེ་ལ་དུས་མིན་
དུ་འཆི་བ་བརྒྱ་རྩ་རེ་དུས་སུ་འཆི་བ་རེ་རེ་སྟེ་ཐ་མལ་གྱི་ནད་བཞི་བརྒྱ་རྩ་བཞི་ཡིན་ལ། དེ་བཞིན་
དུ་ཉོན་མོངས་པའི་ནད་ལ་དུག་གསུམ་རེ་རེ་ལ་གསུམ་དང་ཆ་མཉམ་གཅིག་སྟེ་བཞིར་ཕྱེ་བའམ་
ཡང་ན་དུག་གསུམ་ང་རྒྱལ་དང་བཞི་བོ་རེ་རེ་ལའང་རེ་ཞིག་གཉེན་པོ་མེད་པ་བརྒྱ་རེ་གཉེན་པོ་
ཡོད་པ་རེ་རེ་སྟེ་ཉོན་མོངས་པ་བཞི་བརྒྱ་རྩ་བཞིའི་ནད་ཅེས་པའི་དོན་ཡིན་པར་འགྲེལ་པ་འགའ་
ཞིག་ཏུ་བཤད་དོ ། ནད་དེ་ཉེས་པ་ཆེ་བ་དང་སེལ་བྱེད་ཀྱི་སྨན་དཀོན་པ་ནི། ཆགས་སོགས་
ཉོན་མོངས་པའི་ནད་དེ་དག་ལས་གཅིག་གིས་སམ་རེ་རེས་ཀྱང་འཛམ་བུའི་གླིང་ན་གནས་པའི་མི་
ཀུན་དམྱལ་བ་སོགས་སུ་འཕངས་ནས་སྡུག་བསྔལ་ཤུགས་དྲག་ལ་ཡུན་རིང་བས་བརླག་པར་བྱེད་
ན་ཞེས་ཏེ། བྱང་སེམས་ལ་དམིགས་པའི་ཁོང་ཁྲོ་ལྟ་བུ་གཅིག་མི་བརྒྱའི་རྒྱུད་ལ་སྐྱེས་ནས་བརྒྱ་བོ་
དམྱལ་བར་སྐྱེ་ལ། དེ་བཞིན་དུ་འཛམ་གླིང་གི་མི་ཐམས་ཅད་ལ་སྐྱེས་ནའང་དེ་ཐམས་ཅད་
དམྱལ་བར་འགྲོ་བར་མཚོན་པ་ཡིན་ལ ཉོན་མོངས་པ་དེ་དག་གསོ་བའི་སྨན་གཉེན་པོ་ཟག་
མེད་ཀྱི་ལམ་ཇི་ལྟར་བསྟེན་པའི་ཚུལ་སོགས་ནི་རྒྱལ་བའི་བཀའ་བཞིན་སྒྲུབ་པ་ལས་གཞན་ནི་
ཕྱོགས་བཅུའི་འཇིག་རྟེན་གྱི་ཁམས་རྣམས་ཀུན་ནས་བཙལ་ཡང་སུས་ཀྱང་ནམ་ཡང་མི་རྙེད་ན་སྟེ་
ཤིན་ཏུ་དཀོན་པས་རྙེད་མི་སྲིད་དོ ། དེས་ན་སྨན་པ་མཆོག་གི་བཀའ་བཞིན་སྒྲུབ་རིགས་པ་
ནི། ཤིན་ཏུ་གསོ་དཀའ་བའི་ཉོན་མོངས་པའི་ནད་དེ་གསོ་བའི་ཐབས་དེ་ལ་ནི་སྨན་པ་ཀུན་ལས་
ཆེས་མཆོག་ཏུ་གྱུར་པའི་སྟོན་པ་ཐམས་ཅད་མཁྱེན་པ་ཉོན་མོངས་པའི་ནད་ཀྱི་ཟུག་རྔུ་ཐམས་ཅད་
རྩད་ནས་འབྱིན་པར་མཛད་པ་བཀའ་ལུང་ལས་ཇི་སྐད་གསུངས་པ་ལྟར་གྱི་གཉེན་པོ་ཁྱད་པར་
ཅན་བསྟེན་དགོས་ལ་དེ་བསྟེན་པར་མི་བྱེད་པར་དེ་ལས་འདའ་བར་བྱེད་ཅིང་དེ་ལས་གཞན་དུ་
ཕྱིན་ཅི་ལོག་སྡུག་བསྔལ་གྱི་རྒྱུ་འབའ་ཞིག་ལ་རྟག་ཏུ་སེམས་པ་ནི་ཤིན་ཏུ་ཐ་ཆད་པའི་བླུན་པོ་གཏི་
མུག་ཅན་དམ་པ་རྣམས་ཀྱིས་ཆེས་ཆེར་སྨད་པར་བྱ་བའི་གནས་སུ་གྱུར་བ་སྟེ སློབ་སྤྲིངས་ལས
51

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
གང་ཞིག་སྐྱེ་དང་རྒ་ཤི་སེལ་བའི་བདུད་རྩི་དེ ། ཐོབ་པར་མི་བྱེད་མི་སྤྱོད་འཛིན་པར་མི་བྱེད་
ན ། དེ་དག་ཉེས་མང་གཏི་མུག་ཐིབ་པོས་བསླད་པ་སྟེ། ། ཡུན་རིང་ནད་ཀྱིས་ཐེབས་པ་
སྨན་ཆེན་མི་བསྟེན་བཞིན། ཞེས་སོ། གཡང་སའི་དཔེས་གཉེན་པོ་བསྟེན་རིགས་པ་ནི།
འོ་ན་བཀའ་ནོད་པས་ཆོག་མོད། ཉམས་སུ་བླངས་ནས་གཉེན་པོ་བསྟེན་པ་ལ་དེ་ཙམ་བསྒྲིམས་
ཅི་དགོས་སྙམ་ན གང་ལས་ལྷུང་ན་ཡན་ལག་དང་ཉིང་ལག་ཙམ་བསྣད་པར་གྱུར་ཏེ་ན་བ་དང་
འཆི་བའི་སྡུག་བསྔལ་ཙམ་འབྱུང་བའི་རི་བྲག་ལ་སོགས་པའི་གཡང་ས་ཐ་མལ་ཆུང་ངུ་ཙམ་ལའང་
འགྲོ་འོང་ལ་སོགས་པའི་སྐབས་སུ་དེར་ལྷུང་གིས་དོགས་ནས་སྤྱོད་ལམ་བག་ཡོད་པར་གནས་པར་
བྱ་དགོས་ན། དཔག་ཚད་སྟོང་ཕྲག་དུ་མ་ཞེས་སྟོང་ཕྲག་ཉི་ཤུའི་ཆ་ཙམ་དུ་ཡོད་པའི་འོག་ཏུ་
ལྟུང་བར་གྱུར་ཏེ་མནར་མེད་པ་ལ་སོགས་པ་ཡི་གཡང་ས་ཤིན་ཏུ་ཆེན་པོར་བར་གྱི་བསྐལ་པ་
གཅིག་ལྟ་བུའི་དུས་ཡུན་རིང་པོ་སྡུག་བསྔལ་མི་བཟོད་པ་མྱོང་དགོས་པ་དེ་འདྲའི་གཡང་ས་ཉམ་ང་
བ་དེར་ལྷུང་གིས་དོགས་ནས་བག་ཟོན་ཆེས་ཆེར་བྱ་དགོས་པ་སྨོས་ཀྱང་ཅི་དགོས་པས་ན་བག་མེད་
སྤངས་ཏེ་བག་ཡོད་པར་བྱས་ནས་བཀའ་ལུང་བཞིན་དུ་མྱུར་དུ་ཉོན་མོངས་པའི་གཉེན་པོ་བསྟེན་
པ་ལ་འབད་པར་བྱའོ ། དེའང་མཛོད་དུ། འདི་འོག་དཔག་ཚད་སྟོང་ཕྲག་ཉི་ཤུ་ན་མནར་
མེད་ཡོད་པར་གསུངས་ཤིང་སའི་དངོས་གཞིར འདི་ནས་དཔག་ཚད་སུམ་ཁྲི་ཉིས་སྟོང་ན་
ཡང་སོས་ཡོད་ལ། དེ་ནས་དཔག་ཚད་བཞི་སྟོང་བཞི་སྟོང་གིས་ཆོད་པ་ན་གཞན་བདུན་ཡོད་པ་
དང་ཡང་འདི་ནས་དཔག་ཚད་སུམ་ཁྲི་ཉིས་སྟོང་གི་འོག་ན་ཆུ་བུར་ཅན་ཡོད་ལ། དེ་ནས་དཔག་
ཚད་ཉིས་སྟོང་ཉིས་སྟོང་གིས་ཆོད་པ་ན། གཞན་བདུན་ཡོད་པར་གསུངས་ཤིང་། ཚ་གྲང་གི་
གནས་དང་པོ་གཉིས་ཐད་སོར་ཡོད་པ་ནས་འོག་མ་གཉིས་ཀྱང་ཐད་སོར་ཡོད་པར་གསུངས་སོ། །
མྱུར་དུ་སྡིག་པའི་གཉེན་པོ་བསྟེན་རིགས་ལ་ཚེ་ལ་ཡིད་བརྟན་མེད་པས་འཆི་བའི་འཇིགས་པ་ལས་
ཐར་ཐབས་མེད་པ་ནི། སྡིག་པ་ཉེས་པ་ཆེ་ཡང་ད་ལྟར་ང་མི་འཆི་བས་ག་ལེ་བཤགས་པས་ཆོག་
གོ་ཞེ་ན་མི་ཆོག་སྟེ། ཅིའི་ཕྱིར་ན། དེ་རིང་ཙམ་ཁོ་ན་ལ་མི་འཆིའོ། ། ཞེས་དེ་རྒྱུ་མཚན་དུ་
བྱས་ནས་གཉེན་པོ་ལ་མི་འབད་པར་ལེ་ལོ་སོས་དལ་དུ་བག་བསྐྱང་སྟེ་ཡིད་བདེ་བར་འདུག་པ་ནི་
རྣམ་པ་ཀུན་ཏུ་རིགས་པ་མ་ཡིན་ཏེ། དེ་རིང་ཙམ་ལའང་མི་འཆི་བའི་ཡིད་བརྟན་མེད་པས་
བདག་ནི་ཤི་ནས་མེད་པར་འགྱུར་བའི་སང་གི་དུས་དེ་ནི་གདོན་མི་ཟ་བར་འབྱུང་བར་འགྱུར་ལ།
དེ་ཡང་ནམ་འབྱུང་གི་ངེས་པ་མེད་པས་སོ། ། དེ་ལྟ་ནའང་འཆི་བ་ལ་འཇིགས་པས་ཅི་ཕན་
འཇིག ལེ་རིགས་སོ་ཞེ་ན གཞན་ཐམས་ཅད་འཆི་ཞིང་སྡིག་པའི་ལས་ཅན་ངན་སོང་དུ་ལྟུང་
ཡང་ཁྱོད་ནི་མི་འཆིའོ་ཤི་ནའང་ངན་འགྲོར་མི་འགྲོ་བས་འཇིགས་མི་དགོས་སོ་ཞེས་བདག་ལ་མི་
འཇིགས་པ་སྐྱེས་བུ་སུ་ཡིས་བྱིན་ཏེ་སྦྱིན་ནུས་པ་སུ་ཡང་མེད་པའི་ཕྱིར་དང་དེར་མ་ཟད་དེ་
52-

སྤྱོད་འཇུག་འགྲེལ་ཕ་བྱེད་ཉི་ཟླའི་སྣང་བ
དག་ལས་ཐར་བའི་ཐབས་ཤིག་ཡོད་ན་མི་འཇིགས་པར་སྡོད་རིགས་ནའང་འཆི་བའི་འཇིགས་པ་
དང་སྡིག་ལྟུང་བཅས་བཞིན་དུ་ཤི་ན་ངན་སོང་དུ་ལྟུང་བས་འཇིགས་པ་འདི་དག་ལས་ནི་ཐབས་ཅི་
དང་ཅི་འདྲ་ཞིག་བྱས་ནའང་ཇི་ལྟར་ན་ངེས་པར་ཐར་པར་འགྱུར་ཏེ་ཐར་ཐབས་གཏན་ནས་མེད་
པའི་ཕྱིར་གདོན་མི་ཟ་བར་ཤི་ནས་མེད་པར་འགྱུར་ངེས་ལ་སྡིག་པའི་ལས་ཀྱིས་ངན་སོང་དུའང་
འགྲོ་བར་ངེས་པ་ཡིན་ན་སྡིག་པའི་གཉེན་པོ་ལ་མི་འབད་པར་རྒྱུ་མཚན་ཅིའི་ཕྱིར་བདག་ཡིད་བདེ་
བར་སོས་དལ་དུ་བག་ཕབ་ནས་འདུག་སྟེ་འདུག་མི་རིགས་པས་ད་ལྟ་ནས་གཉེན་པོ་བསྟེན་པ་ལ་
འབད་པར་བྱ་དགོས་སོ ཞེས་པའོ། ། མྱ་ངན་བསལ་བར། སའམ་འོན་ཏེ་མཐོ་རིས་
ན་སོགས་ཀྱིས་བསྟན དེས་ནི་སྐྱེས་མཐའ་འཆི་བ་ལས་མ་འདས་ཤིང་སྡིག་ཅན་ངན་འགྲོར་
འགྲོ་བ་ལས་འོས་མེད་པས་དེ་ལ་འཇིགས་སྐྲག་མི་དགོས་ཞེས་དབུགས་འབྱིན་པ་སུ་ཡང་མེད་པས་
སོས་དལ་བག་ཡངས་སུ་འདུག་མི་རིགས་པར་བསྟན་ཏོ། ལོངས་སྤྱོད་དང་གཉེན་སོགས་ལ་
ཡིད་བརྟན་མེད་པས་ཆགས་མི་རིགས་པ་ནི། བདག་ནི་འདོད་ཡོན་ལ་ཅི་དགར་སྤྱོད་ནས་
གཉེན་དང་ལྷན་ཅིག་བདེ་བར་ཅིའི་ཕྱིར་མི་འདུག་ཅེ་ན། སྔོན་ཆད་འཁོར་བ་ཐོག་མེད་ནས་
སྤྱད་པས་མི་ངོམས་པའི་འདོད་པའི་ཡོན་ཏན་གྱི་ལོངས་སྤྱོད་འདི་འདྲ་བ་དང་འདི་ལས་ལྷག་པ་
ཡང་ཡང་མྱོང་སྟེ་ཞིག་པར་གྱུར་ན། ད་དུང་སྔར་གྱི་དེ་ལས་བདག་ལ་ལྷག་པར་གྱུར་པ་སྙིང་བོ་
དང་བཅས་པས་ངོམས་ཤིང་ཚིམ་པ་སྐྱེད་ནུས་པའི་ལོངས་སྤྱོད་ཁྱད་པར་ཅན་དུ་འཕགས་པ་ཅི་
ཡོད་ན་སྟེ་ཅི་ཡང་མེད་ལ། བདག་ནི་ཡིད་བརྟན་མེད་པའི་ལོངས་སྤྱོད་དེ་ལ་མངོན་པར་ཆགས་
ཤིང་ཞེན་ནས། བླ་མ་རྒྱལ་བ་སྲས་དང་བཅས་པའི་བཀའ་ལས་འདས་ཤིང་དེ་དང་འགལ་བར་
བྱས་ནས་ཤིན་ཏུ་མི་རིགས་པའི་སྡིག་པ་ཆེན་པོ་བསགས་སོ་སྙམ་དུ་འགྱོད་པ་དྲག་པོ་བསྐྱེད་དེ་
དེང་ནས་བཀའ་བཞིན་སྒྲུབ་པ་ལ་འབད་པར་བྱ་རིགས་སོ་ཞེས་པའོ། ། འདིས་ནི་འདོད་པའི་
ལོངས་སྤྱོད་ཕན་བདེའི་རྒྱུར་མི་འགྱུར་ཞིང་ཉེས་པའི་གཞིར་འགྲོ་བས་དེ་ལ་ཆགས་ནས་ཡིད་བདེ་
བར་འདུག་མི་རིགས་ཞེས་བསྟན་ཏོ ། དེ་ལྟ་ན་ཡང་གཉེན་བཤེས་སོགས་ཀྱིས་འཆི་དུས་སུ་
གྲོགས་བྱེད་པས་ད་ལྟ་བདེ་བར་འདུག་གོ་སྙམ་ན། བདག་ཉིད་འཚོ་ཞིང་གསོན་པའི་གནས་
སྐབས་ཀྱི་ཚེ་སྲོག་ཆུ་བུར་ལྟ་བུ་འདི་དང་། དེ་བཞིན་དུ་ཕ་མ་སོགས་ཀྱི་གཉེན་དང་མཛའ་
བཤེས་ཀྱི་གྲོགས་ནོར་ལོངས་སྤྱོད་དང་བཅས་པ་རྣམས་ཀྱང་སྤངས་ནས་གྲོགས་སུ་ཡང་མེད་པར་
གཅིག་པུ་རྒྱུས་མེད་ཅིང་ངེས་པ་མེད་པའི་ཕྱོགས་ག་ཤེད་གཅིག་ཏུ་རང་དབང་མེད་པར་ལས་ཀྱི་ཕྱི་
བཞིན་དུ་ངེས་པར་འགྲོ་དགོས་པ་ཡིན་ན། མཛའ་བ་གཉེན་དང་མི་མཛའ་བ་དགྲ་ལ་སོགས་པ་
ཐམས་ཅད་ཀུན་གྱིས་ཅི་ཞིག་རུང་སྟེ་སྐྱབས་དང་གྲོགས་བྱེད་པ་སུ་ཡང་མེད་ལ་ལོངས་སྤྱོད་སོགས་
ཀྱིས་ཀྱང་ཅི་ཡང་མི་ཕན་པས་་དེ་ལ་ཆགས་ཤིང་ཞེན་པར་བྱེད་པ་ནི་དོན་མེད་ཡིན་པས་ད་ནི་
53-

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ལམ་སྒྲུབ་པ་ལ་འབད་པར་བྱ་རིགས་ཀྱི་བདེ་བར་འདུག་མི་རིགས་སོ། ། རྒྱལ་བོ་ལ་གདམས་
པར། སྐད་ཅིག་ཙམ་ཡང་འབྲལ་བར་མི་ཕོད་པའི། ། གཉེན་དང་ནོར་རྫས་ཡུལ་མཁར་
ཀུན་བོར་ནས། བདག་ཉིད་གཅིག་པུ་འཇིགས་པའི་ལམ་དུ་འགྲོ ཇི་ཙམ་སྡིག་དང་
བསྡོས་ནས་ནོར་བསགས་ཀྱང་། སྡིག་པའི་རྣམ་སྨིན་རྨོངས་པ་བདག་ཉིད་འཁུར
བསགས་པའི་ནོར་ནི་ཁོང་དག་བུ་ཚས་ཁྱེར། ། དེ་ཕྱིར་བསགས་པའི་ནོར་གྱིས་ཅི་ཞིག་་
ཕན ། ཞེས་སོ། །
གཉིས་པ་གཉེན་པོ་བསྟེན་པ་དངོས་ནི མི་དགེ་བ་ལས་ེསོགས་ཏེ། དེ་ལ་བསམ་པའི་
སྒོ་ནས་གཉེན་པོ་བསྟེན་པ་ནི། སུས་ཀྱང་མི་ཕན་ན་རྒྱུ་སྲོག་གཅོད་ལ་སོགས་པ་སྡིག་པ་མི་དགེ་
བ་བྱས་པས་ལས་འབྲས་བུ་དམྱལ་བ་ལ་སོགས་པའི་སྡུག་བསྔལ་ངེས་པར་འབྱུང་ལ དེ་ལྟ་བུའི་
རྒྱུ་མི་དགེ་བ་དང་འབྲས་བུ་སྡུག་བསྔལ་དེ་ལས་ཐབས་ཇི་ལྟར་བྱས་ན་ངེས་པར་ཐར་པར་འགྱུར་
ཞེས་དུས་ཉིན་མཚན་རྟག་ཏུ་བདག་གིས་ནི། རྒྱུ་མི་དགེ་བའི་ལས་འབྲས་བུ་ཡིད་དུ་མི་འོང་པ་
འབྱུང་བའི་ཚུལ་ལ་ཡིད་ཆེས་ཀྱི་དད་པ་བསྐྱེད་པ་འདི་ཉིད་འབའ་ཞིག་རྣམ་པ་ཀུན་ཏུ་བསམ་པའི་
རིགས་ཀྱི་གཞན་ཚེ་འདི་དང་གཉེན་ལོངས་སྤྱོད་སོགས་གང་ལ་ཡང་བསམ་པར་མི་རིགས་སོ།
དུས་རྟག་ཏུ་སྡིག་པའི་རྒྱུ་འབྲས་ལས་ཐར་བའི་ཐབས་བསམ་ནས་འཛེམ་བག་བྱ་དགོས་པར་
བསྟན་ཏེ། བཞི་བརྒྱ་པར། འཇིག་རྟེན་པ་ཡི་ཡང་དག་ལྟ། ། ཆེན་པོ་སུ་ལ་ཡོད་གྱུར་
ན། ། དེ་ནི་བསྐལ་བ་སྟོང་དུ་ཡང༌། ངན་འགྲོར་འགྲོ་བར་མི་འགྱུར་རོ། ། ཞེས་སོ
ལས་འབྲས་ལ་ཡིད་ཆེས་སྐྱེས་ནས་སྡིག་པ་སྤོང་བ་དང་དགེ་བ་སྒྲུབ་པ་ལ་ངང་གིས་འཇུག་པ་འོང་
ཞིང་གཉེན་པོ་ཀུན་ཏུ་སྤྱོད་པའི་སྟོབས་ཀྱང་དེ་ལ་བརྟེན་ནས་འབྱུང་བའི་ཕྱིར་རོ། སྦྱོར་བའི་
སྒོ་ནས་གཉེན་པོ་བསྟེན་པ་ནི། བདག་ནི་ཕན་གནོད་ཀྱི་རྒྱུ་དགེ་སྡིག་གི་བླང་དོར་ལ་རྨོངས་པས་
བྱིས་པ་མི་ཤེས་པ་གཏི་མུག་གི་དབང་དུ་གྱུར་བས། རང་བཞིན་གྱི་ཁ་ན་མ་ཐོ་བ་སྟེ་བཅས་པའི་
རྟེན་ཅན་ཡིན་མིན་གང་གིས་སྤྱད་ཀྱང་སྡིག་པར་འགྱུར་བ་མི་དགེ་བ་བཅུ་ལྟ་བུའམ། བཅས་
པའི་རྟེན་ཅན་ཁོ་ན་ལ་སྡིག་ཏུ་འགྱུར་བ་ཆང་འཐུང་བ་དང་ཕྱི་དྲོའི་ཁ་ཟས་ལྟ་བུའི་ཁ་ན་མ་ཐོ་བ་
གང་ཡིན་པ་རྣམས་ལས། བྱ་བ་ངན་པ་གང་ཡང་རུང་བ་ལུས་ངག་ཡིད་གསུམ་ཅི་རིགས་ཀྱི་སྒོ་
ནས་བགྱིས་པ་རྣམས་ཞེས་བཤགས་བྱའི་ཉེས་པ་ངོས་བཟུང་ནས མགོན་པོ་ཐུགས་རྗེ་ཆེན་པོ་
དང་ལྡན་པ་རྒྱལ་བ་སྲས་དང་བཅས་པའི་སྤྱན་སྔར་ཡིད་ཀྱིས་མངོན་སུམ་དུ་འཁོད་ནས། ལུས་
ཀྱིས་བཏུད་དེ་ཐལ་མོ་སྦྱར་ནས་སྙིང་ཐག་པ་ནས་སྡིག་པའི་འབྲས་བུ་མྱོང་འགྱུར་གྱི་སྡུག་བསྔལ་ལ་
འཇིགས་པའི་སེམས་ཀྱིས་འགྱོད་པ་ཤུགས་དྲག་དང་བཅས་པས། ཡང་དང་ཡང་དུ་ཕྱག་འཚལ་
ཏེ་སྡིག་པ་དང་ལྟུང་བ་དེ་དག་ཐམས་ཅད་བླུན་པོ་བདག་གིས་བྱས་སོ་ཞེས་ཁས་བླངས་པའི་སྒོ་
- 54

སྤྱོད་འཇུག་འགྲེལ་བ་བྱང ང་ལམ་གསལ་བྱེད་ཉི་ཟླའི་སྣང་བ
ནས་སོ་སོར་མཐོལ་ཞིང་བཤགས་པར་བགྱིའོ་ཞེས་ལུས་ངག་གི་རིག་བྱེད་དང་བཅས་པའི་འགྱོད་
སེམས་ཀྱིས་བཤགས་ཚུལ་དངོས་བསྟན་པའོ
བཞི་པ་སོར་ཆུད་པའི་སྟོབས་ནི། འདྲེན་པ་སོགས་ཏེ། འདྲེན་པ་རྒྱལ་བ་སྲས་དང་
བཅས་པ་རྣམས་ཀྱིས་བདག་གི་རྒྱུད་ལ་བཅས་རང་གི་ཁ་ན་མ་ཐོ་བའི་སྡིག་པ་གང་ཡོད་པ་དམན་
པ་བདག་ནོངས་པའམ་ཉེས་པ་ཅན་ལགས་པས་བཟུང་ཞིང་མཁྱེན་པར་མཛད་དུ་གསོལ། འདི་
ནི་འཆབ་སེམས་མེད་པར་ཉེས་པ་ལ་ཉེས་པར་མཐོང་ནས་འགྱོད་པས་བཤགས་པ་ལ་དེ་ལྟར་
དགོངས་པར་མཛོད་ཅིག་ཅེས་གསོལ་བ་ཡིན་ནོ དེ་ལྟ་བུའི་སྡིག་ལྟུང་འདི་ནི་རྣམ་སྨིན་མི་
བཟད་པ་དང་བཅས་པས་ན་འཕགས་མིན་གྱི་ལས་དམ་པས་སྨད་པར་བྱ་བའི་བྱ་བ་ཐ་ཆད་ཡིན་
གྱི་བྱ་བ་བཟང་པོ་མ་ལགས་པས་ན། དེང་ནས་བཟུང་སྟེ་སླན་ཆད་བདག་ནི་ཤེས་བཞིན་མཐོང་
བཞིན་དུ་སྲོག་ལ་བབ་ཀྱང་ཡོང་ཡེའ མ་རྣམ་པ་ཀུན་ཏུ་མི་བགྱིད་པར་རྒྱུན་གཅོད་ཅིང་ལེགས་པར་
སྡོམ་པར་བྱེད་དོ། ། ཞེས་ཉེས་པ་ལས་ལྡོག་པར་དམ་འཆའ་བའོ གཉིས་པ་ལེའུའི་
མཚན་ནི། བྱང་ཆུབ་སེམས་དཔའི་སོགས་ཏེ འདི་ལ་ཕྱག་མཆོད་སོགས་ཡོད་ཀྱང་སྡིག་
བཤགས་གཙོ་བོར་སྟོན་པས་ན་སྡིག་པ་བཤགས་པའི་ལེའུ་ཞེས་བསྟན་ཏེ་གཉིས་པའོ།
གསུམ་པ་མཐུན་ཕྱོགས་བྱང་སེམས་ཡོངས་བཟུང་གི་ལེའུ་ལ་གཞུང་དང་མཚན་ནོ།
དང་པོ་ལ་གསུམ། སྦྱོར་བ་སྔོན་དུ་འགྲོ་བའི་ཆོས། དངོས་གཞི་དམ་བཅའ་བ། མཇུག་རང་
གཞན་དགའ་བ་བསྒོམ་པའོ། ། དང་པོ་ལ་གཉིས། བྱང་ཆུབ་ཀྱི་སེམས་རིན་པོ་ཆེ་རང་རྒྱུད་
ལ་བསྐྱེད་པའི་ལྷན་ཅིག་བྱེད་པའི་རྐྱེན་ཚོགས་བསགས་པ་དང་ཉེར་ལེན་གྱི་རྒྱུ་བློ་སྦྱོང་་
བའོ། ། དང་པོ་ལ། ཡན་ལག་བརྒྱད་ལས། མཆོད་ཕྱག་སྐྱབས་འགྲོ་སྡིག་བཤགས་ཀྱི་ཡན་
ལག་བཞི་ལེའུ་གཉིས་པའི་སྐབས་སུ་བཤད་ཟིན་ནས། འདིར་བཤད་པར་བྱ་བ་ལ་བཞི། རྗེས་
སུ་ཡི་རང་བའི་དང༌ཆོས་འཁོར་བསྐོར་པར་བསྐུལ་བའི་གསོལ་བ་འདེབས་པའི་དང་། མྱ་
ངན་ལས་མི་འདའ་བར་བཞུགས་པར་གསོལ་བ་འདེབས་པའི་དང་དགེ་རྩ་གཞན་དོན་དུ་
བསྔོ་བའི་ཡན་ལག་གོ དང་པོ་ནི། སེམས་ཅན་ཀུན་གྱི་སོགས་ཏེ། དེ་ལ་མངོན་མཐོའི་རྒྱུ་
འབྲས་ཀྱི་དགེ་བ་ལ་རྗེས་སུ་ཡི་རང་བ་ནི། སྲིད་པར་འཁྱམས་པའི་སེམས་ཅན་ཀུན་གྱི་ངན་སོང་
གསུམ་པོ་དག་གི་གནས་རྣམས་སུ་སྡུག་བསྔལ་ཡུན་རིང་བོ་མྱོང་བས་ལུས་སེམས་ངལ་ཞིང་དུབ་
པར་གྱུར་བ་རྣམས་རེ་ཞིག་ངལ་གསོ་བའི་མཐོ་རིས་ཀྱི་རྟེན་ཁྱད་པར་ཅན་འཐོབ་བྱེད་ཀྱི་རྒྱུར་གྱུར་
པའི་འཇིག་རྟེན་པའི་བསོད་ནམས་ཆ་མཐུན་གྱི་དགེ་བ་དང་། དེའི་འབྲས་བུ་ངན་སོང་གི་སྡུག་
བསྔལ་ཅན་དེ་དག་ལས་ཐར་ནས་གནས་སྐབས་མངོན་མཐོ་ལྷ་མིའི་བདེ་བར་ལོངས་སྤྱོད་ཅིང་
གནས་པ་ལ། བསམ་པ་ཕྲག་དོག་སྤངས་ནས་ཨ་རེ་ལེགས་སྙམ་དུ་ཡིད་བདེ་བ་དང་མཚུངས་
- 55

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
ལྡན་གྱི་དང་བའི་དད་པ་བསྐྱེད་ཅིང་དགའ་ཞིང་མགུ་བས་རྗེས་སུ་ཡི་རང་ངོ་། ། སེམས་དང་
པ་དང་དགའ་བས་ལུས་འདར་ཞིང་མཆི་མ་བྱུང་བ་སྤུ་ཟིང་བྱེད་པ་དང་ངག་གིས་ལེགས་པར་བྱས་
སོ་བཟང་བོ་ཞིག་བྱབྱའོ་ཞེས་སྒོ་གསུམ་ག་ནས་ཡི་རང་བྱ་བར་གསུངས་སོ། ། ཐར་པ་ཙམ་གྱིས་
རྒྱུ་འབྲས་ལ་ཡི་རང་བ་ནི། ངེས་ལེགས་བྱང་ཆུབ་གསུམ་ལས་ཉན་རང་གི་བྱང་ཆུབ་འཐོབ་བྱེད་
ཀྱི་རྒྱུར་གྱུར་པའི་ཐར་པ་ཆ་མཐུན་གྱི་དགེ་བ་ཚོགས་གཉིས་ཀྱིས་བསྡུས་པ་ཉེ་བར་བསགས་པ་གང་
ཡིན་པ་དེ་ཀུན་ལ་དགའ་ཞིང་རྗེས་སུ་ཡི་རང་ངོ༌།། དེའི་ལུས་ཅན་སེམས་ཅན་གང་དག་ཁྱབ་
པ་འདུ་བྱེད་ཀྱི་སྡུག་བསྔལ་ཕྲ་མོ་དང་བཅས་པའི་འཁོར་བའི་སྡུག་བསྔལ་མཐའ་དག་ལས་ངེས་
པར་ཐར་ནས་ཉན་རང་གི་བྱང་ཆུབ་ཐོབ་པ་དེ་ལ་དགའ་ཞིང་རྗེས་སུ་ཡི་རང་ངོ་། བླ་མེད་
བྱང་ཆུབ་རྒྱུ་འབྲས་ལ་ཡི་རང་བ་ནི། མཐར་ཐུག་གི་འབྲས་བུ་འགྲོ་བ་གཞན་རྒུད་པ་ཀུན་ལས་
སྐྱོབ་པར་བྱེད་པའི་སེམས་དཔའ་ཆེན་པོ་རྣམས་ཀྱིས་ཐོབ་བྱར་གྱུར་པ་ཉིད་ཀྱི་རྫོགས་པའི་བྱང་
ཆུབ་དང་གནས་སྐབས་ཀྱི་འབྲས་བུ་རྒྱལ་སྲས་རྣམས་ཀྱི་ས་བཅུ་དང་ལམ་ལྔར་གཏོགས་པའི་
ཚོགས་གཉིས་ཀྱི་དགེ་བ་རྣམས་ལའང་རྗེས་སུ་ཡི་རང་ངོ་། ། དེ་དག་འཐོབ་བྱེད་ཀྱི་རྒྱུ་བསམ་
པ་ཁྱད་པར་ཅན སེམས་ཅན་ཐམས་ཅད་གནས་སྐབས་དང་མཐར་ཐུག་ཀུན་ཏུ་བདེ་བར་
མཛད་པའི་ཆེད་དུ་སྨོན་པའི་སྒོ་ནས་བྱང་ཆུབ་ཏུ་ཐུགས་བསྐྱེད་པའི་ཚེ་སྐད་ཅིག་རེ་རེར་འབྱུང་
བའི་དགེ་བའི་རྩ་བ་ཡང་མཐའ་དང་གཏིང་མི་དཔོག་པ་རྒྱ་མཚོ་ལྟ་བུ་འབྱུང་བ་དེ་དང་སྦྱོར་བ་
ཁྱད་པར་ཅན་ཕྱིན་དྲུག་དང་བསྡུ་བཞི་སོགས་ཀྱི་སྤྱོང པ་ཉམས་སུ་ལེན་པའི་བྱ་བ་ཁྱད་པར་ཅན་
གྱིས་དངོས་སུ་ཟིན་པའི་འཇུག་པ་སེམས་བསྐྱེད་ཀྱི་སྒོ་ནས་སེམས་ཅན་ཐམས་ཅད་ལ་དངོས་སུ་
ཕན་པ་དང་བདེ་བ་བསྐྱེད་པར་མཛད་པའི་དགེ་བ་ལ་ཡང་སེམས་རབ་ཏུ་དང་ལ་དགའ་ཞིང་མགུ་
བས་རྗེས་སུ་ཡི་རང་ངོ་། སྡུད་པ་ལས། མི་ལྡོག་བྱང་ཆུབ་མཆོག་ལ་རབ་ཏུ་ཞུགས་པ་ཡི།
སེམས་བསྐྱེད་པ་ལ་བསམ་པ་ཐག་པས་ཡི་རང་ན། ། སྟོང་གསུམ་རི་རབ་སྲང་ལ་གཞལ་བས་
ཚད་གཟུང་རུང་། ། རྗེས་སུ་ཡི་རང་དགེ་བ་དེ་ནི་དེ་ལྟ་མིན། ། ཞེས་གསུངས་སོ། །
གཉིས་པ་ཆོས་འཁོར་བསྐོར་བར་བསྐུལ་བའི་ཡན་ལག་ནི། ཕྱོགས་རྣམས་ཀུན་ནས་
སོགས་ཏེ། ཕྱོགས་བཅུའི་འཇིག་རྟེན་གྱི་ཁམས་རྣམས་ཀུན་གྱི་ཞིང་ན་ད་ལྟ་སངས་རྒྱས་ནས་
རིང་དུ་མ་ལོན་པ་གསོལ་བ་མ་བཏབ་པར་ཆོས་མི་གསུང་བར་ཐུགས་ལས་ཆུང་ངུར་བཞུགས་པ་
རྣམས་ལ་ཞུ་བའི་རྟེན་དུ་གསེར་གྱི་འཁོར་ལོ་དང་ཆོས་དུང་ལྟ་བུ་འབུལ་བར་མོས་ཤིང་ལུས་གུས་
པས་ཐལ་མོ་སྦྱར་ཏེ་ཡིད་རབ་ཏུ་དང་བ་དང་བཅས་པས་ངག་གི་སྒོ་ནས་གསོལ་བ་འདེབས་པ་ནི།
སེམས་ཅན་གང་དག་འབྲས་བུ་སྡུག་བསྔལ་སྣ་ཚོགས་པས་མནར་ཞིང་རྒྱུ་མ་རིག་པའི་མུན་པས་
ཤེས་རྒྱུད་བསྒྲིབས་ཤིང་འཐོམས་པར་གྱུར་ནས་ལམ་དང་ལམ་མིན་ལ་བླང་དོར་གང་ཡང་མི་ཤེས་
56-

སྤྱོད་འཇུག་འགྲེལ་གཞུང་ལམ་གསལ་བྱེད་ཉི་ཟླའི་སྣང་བ
པ་རྣམས་ལ་རང་རང་གི་སྐལ་བ་དང་འཚམས་པའི་དམ་པའི་ཆོས་ཀྱི་སྒྲོན་མེ་ཆེན་པོ་སྦར་ཏེ་མི་
ཤེས་པའི་མུན་པ་བསལ་ནས་བླང་དོར་གྱི་གནས་ཇི་ལྟ་བ་བཞིན་དུ་སྣང་ཞིང་གསལ་བར་མཛད་
ནས་ཡང་དག་པའི་ཐར་པའི་ལམ་བསྟན་དུ་གསོལ་ཞེས་པའོ། །
གསུམ་པ་མྱ་ངན་ལས་མི་འདའ་བར་གསོར་བ་འདེབས་པའི་ཡན་ལག་ནི། རྒྱལ་བ་
སོགས་ཏེ། རྒྱལ་བ་རྫོགས་པའི་སངས་རྒྱས་གང་དག་གཟུགས་སྐུ་དངོས་ཀྱི་གདུལ་བྱར་གྱུར་བ་
རྣམས་ཀྱི་དོན་མཛད་པ་མཐར་ཕྱིན་ནས་གདུལ་བྱ་གཞན་སྐྱོ་བ་སྐྱེད་པར་བྱེད་པ་སོགས་ཀྱི་ཆེད་དུ་
མཛད་པ་ཐ་མ་མྱ་ངན་ལས་འདའ་བའི་ཚུལ་སྟོན་པར་བཞེད་པ་དེ་རྣམས་ལ་ལུས་གུས་པས་ཐལ་
མོ་སྦྱར་ཏེ་ངག་གིས་གསོལ་བ་འདེབས་པ་ནི། འགྲོ་བ་འདི་རྣམས་བླང་དོར་ལ་ལྟ་བའི་བློ་གྲོས་
གྱི་མིག་མ་རིག་པའི་མུན་པས་ལྡོངས་པར་ཏེ་མིག་ལོང་བ་ལྟ་བུའི་གནས་སུ་མི་འགོད་ཅིང་མི་ཤེས་
པའི་མུན་པ་བསལ་ནས་འཇུག་ལྡོག་གི་གནས་ཇི་ལྟ་བ་བཞིན་དུ་གསལ་བར་བགྱི་བའི་ཆེད་དུ་
བསྐལ་བ་གྲངས་མེད་དུ་མྱ་ངན་ལས་མི་འདའ་བར་བཞུགས་པར་མཛད་དུ་གསོལ་ཞེས་པའོ། །
བཞི་བ་བསྔོ་བའི་ཡན་ལག་ནི། དེ་ལྟར་འདི་དག་སོགས་ཏེ། དེ་ལ་སེམས་ཅན་གྱི་སྡུག་
བསྔལ་སེལ་བའི་ཆེད་དུ་སྤྱིར་བསྔོ་བ་ནི། སྔར་བཤད་པ་དེ་ལྟར་མཆོད་འབུལ་ནས་བཞུགས་
གསོལ་གྱི་བར་གྱི་ཡན་ལག་འདི་དག་ཀུན་སྔོན་དུ་ལེགས་པར་བསྒྲུབས་པར་བྱས་ཏེ། རྣམ་པར་
དཀར་བའི་དགེ་བ་བདག་གིས་ཉེ་བར་བསགས་པ་གང་ཡིན་པའི་བསོད་ནམས་དེས་ནི་སེམས་
ཅན་མ་ལུས་པ་ཐམས་ཅད་ར་འཁོར་བ་དང་བྱེ་བྲག་ངན་སོང་གི་སྡུག་བསྔལ་ཐམས་ཅད་ལྷག་
མེད་དུ་བསལ་ནས་བྱ བར་ཤོག་ཅིག་པའོ། ། བྱེ་བྲག་ཏུ་བསྔོ་བ་ལ་ནད་ཞི་བའི་ཆེད་དུ་བསྔོ་
བ་ནི། དགེ་བ་བདག་གིས་གང་བསགས་པ་དེའི་མཐུས་འགྲོ་བ་ནད་སྣ་ཚོགས་ཀྱི་ཟུག་རྔུས་
གདུངས་ཤིང་མནར་པས་ཉམ་ཐག་པ་སྙིང་རྗེའི་ཡུལ་དུ་གྱུར་བ་སྤྱི་དང་ཁྱད་པར་ཚེ་ལོ་ཉི་ཤུ་བའི་
དུས་སུ་ཟླ་བ་བདུན་དང་ཞག་བདུན་གྱི་རིང་ལ་འགོ་བའི་ཡམས་ནད་དྲ་དྲག་པོར་མི་རུང་བས་བཏབ་
ནས་ཕལ་ཆེར་འཆི་བས་ནད་ཀྱི་བསྐལ་པ་བར་མ་འབྱུང་བར་ས་སྡེ་ལས་བཤད་པ དེ་ལྟ་བུའི་
དུས་ཀྱི་ནད་པ་དང་བཅས་པ་རྣམས་ཇི་སྲིད་དུ་ནད་ལས་གྲོལ་ནས་སོས་པར་གྱུར་གྱི་བར་དུ་ནི་
བདག་ཉིད་ནད་སེལ་པར་བྱེད་པའི་སྨན་ཆེན་པོ་དང་ནད་གསོ་བའི་སྨན་པ་མཁས་ཤིང་བཟང་བ་
ཉིད་དག་དང་སྤྱོད་ལམ་འཇམ་པོའི་སྒོ་ནས་དེ་ཡི་ནད་གཡོག་དང་རིམ་གྲོ་སྒྲུབ་པའི་སྒོ་ནས་དེ་ལ་
ཕན་འདོགས་བྱེད་པར་ཤོག་ཅིག་ཅེས་ཏེ། སྲོག་ཆགས་དེས་པའི་སྐྱེས་རབས་ལྟར་ནད་ཞི་བའི་
སྨན་དང་རྒྱལ་བོའི་བུ་མོ་ཡེ་ཤེས་ལྡན་ལྟར་སྨན་སྟེར་བའི་སྨན་པ་ཉིད་དུ་སྨོན་པའོ། ། བཀྲེས་
སྐོམ་ཞི་བའི་ཆེད་དུ་བསྔོ་བ་ནི། བཀྲེས་ཤིང་སྐོམ་པའི་སྡུག་བསྔལ་གྱིས་ཉམ་ཐག་པའི་སེམས་
ཅན་རྣམས་ལ་བཟའ་བའི་ཟས་དང་བཏུང་བའི་སྐོམ་ཕུན་སུམ་ཚོགས་པ་ལྷའི་ཡུལ་གྱི་བདུད་རྩི་ལྟ་
- 57-

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བུའི་ཆར་རྒྱུན་ཟད་མི་ཤེས་བ་ཕབ་སྟེ། ཟས་ཀྱིས་གདུངས་ཏེ་བཀྲེས་ཤིང་ལྟོགས་པ་དང་བཏུང་
བ་འདོད་པས་སྐོམ་པར་གྱུར་བའི་གནོད་པ་མཐའ་དག་བསལ་ནས་ངོམས་ཤིང་ཚིམ་པ་ཉིད་དུ་
སྨོན་པ་དང་། ཁྱད་པར་ཚེ་ལོ་སུམ་ཅུ་བའི་དུས་སུ་ལོ་བདུན་ཟླ་བ་བདུན་ཞག་བདུན་གྱི་རིང་ལ་
འབྱུང་བར་ས་སྡེ་ལས་བཤད་ལ། དེ་ཚེ་གབ་ཚེ་བ་དང་རུས་གོང་དཀར་པོ་དང་ཐུར་མས་འཚོལ་
བ་ཞེས་དེ་རྣམས་ཟས་སྐོམ་མེད་པར་ཉམ་ཐག་པས་ས་ལ་འགྱེལ་ནས་ལྡང་མི་ནུས་པར་འཆི་བར་
གྱུར་བ། དེ་ལྟ་བུའི་དུས་སུ་སྟོན་པའི་སྐྱེས་རབས་བཞིན་བདག་ནི་ཟས་དང་སྐོམ་ཅི་འདོད་པ་སྣ་
ཚོགས་དུ་གྱུར་ཏེ་བཀྲེས་སྐོམ་གྱི་སྡུག་བསྔལ་ཐམས་ཅད་ཞི་བར་བྱེད་ནུས་པར་ཤོག་ཅིག་ཅེས་
དེའི་ཚེ་པའོ། ། དེ་བཞིན་དུ་ཚེ་ལོ་བཅུ་པའི་དུས་སུ་མཚོན་གྱི་བསྐལ་པ་བར་མ་འབྱུང
ཞག་བདུན་གྱི་རིང་ལ་གཅིག་གིས་གཅིག་མཐོང་བ་ན་ཕན་ཚུན་གསོད་སེམས་དྲག་པོ་སྐྱེས་ནས་རྩྭ་
ཤིང་རྡོ་ལ་སོགས་པ་ལག་ཏུ་གང་བླངས་ཐམས་ཅད་མཚོན་ཆ་རྣོན་པོར་གྱུར་ནས་གཅིག་གིས་
གཅིག་གསོད་པར་འགྱུར་བར་གསུངས་པ་དེའི་ཚེ་བདག་གི་བསོད་ནམས་ཀྱི་མཐུ་ལས་མཚོན་ཆ་
རྣམས་མེ་ཏོག་གི་ཆར་དུ་བསྒྱུར་ནུས་པར་ཤོག་ཅིག་ཅེས་སྨོན་པར་བྱ་སྟེ འདི་རྩ་ཚིག་གིས་མ་
ཟིན་ཀྱང་སྔ་མ་དག་གིས་མཚོན་ནས་དེ་ལྟར་སྦྱར་དགོས་གསུངས་སོ ། དགེ་འདུན་པ་ལ་ཨ་
རུ་རྡོག་གཅིག་ཙམ་དང་ཟས་ནས་བྲེ་གང་ཙམ་ཕུལ་བ་དང་སེམས་ཅན་ལ་བྱམས་པ་ལན་གཅིག་
བསྒོམ་པས་རིམ་པར་ནད་མུག་མཚོན་གྱི་བསྐལ་པ་བར་མ་གསུམ་དུ་མི་སྐྱེ་བར་ཁང་བུ་བརྩེགས་
པའི་མདོ་ལས་གསུངས་སོ དབུལ་ཕོངས་ཞི་བའི་ཆེད་དུ་བསྔོ་བ་ནི ནོར་ལོངས་སྤྱོད་
སོགས་ཀྱི་ཡོ་བྱད་མེད་པས་སེམས་ཅན་ཕོངས་ཤིང་དབུལ་བར་གྱུར་པ་རྣམས་ལ་བདག་ནི་ཅི་ཙམ་
ལོངས་སྤྱོད་ཀྱང་ནམ་ཡང་མི་ཟད་པའི་གཏེར་ཆེན་པོར་གྱུར་ཏེ་ཟས་གོས་གནས་མལ་འབྲུ་སྨན་
རྒྱན་དང་བཞོན་པ་སོགས་གང་ལ་གང་འདོད་པའི་ཡོ་བྱད་མཁོ་དགུ་སྣ་ཚོགས་སུ་གྱུར་ཏེ་ཆེད་དུ་
སྒྲུབ་པའི་འབད་རྩོལ་ཅི་ཡང་མི་དགོས་པར་རང་རང་གི་མདུན་ན་གང་མཁོ་བ་ཐམས་ཅད་འབད་
མེད་དུ་ཉེ་བར་གནས་པར་གྱུར་ཅིག་ཅེས་པ་སྟེ་འདི་ཀླུ་གཏེར་སྟོན་གྱི་སྐྱེས་རབས་བཞིན་ནོ།
གཉིས་པ་བྱང་ཆུབ་སེམས་དེའི་ཉེར་ལེན་གྱི་བློ་སྦྱོང་བ་ལ་བཞི བློ་སྦྱོང་བ་དངོས།
དེའི་འཐད་པ་འགོད་པ། ལུས་བྱེ་བྲག་ཏུ་གཏོང་པ། བློ་སྦྱོང་གི་འབྲས་བུ་གཞན་དོན་དུ་སྨོན་
ལམ་གདབ་པའོ དང་པོ་ནི། ལུས་དང་དེ་བཞིན་སོགས་ཏེ། བདག་གིས་སེམས་ཅན་
ཆེད་དུ་གཅེས་པར་བཟུང་བའི་ལུས་དང་དེ་བཞིན་དུ་ཟས་གོས་གནས་ཁང་རྟ་གླང་སོགས་ནོར་
ལོངས་སྤྱོད་ཅི་ཡོད་དང་གཞི་གསུམ་གྱིས་བསྡུས་ཤིང་དུས་གསུམ་དང་འབྲེལ་བའི་དགེ་བ་གང་
ཡོད་ཐམས་ཅད་ཀྱང་སེམས་ཅན་ཀུན་གྱི་གནས་སྐབས་མངོན་མཐོ་དང་མཐར་ཐུག་ངེས་ལེགས་
ཀྱི་དོན་མཐའ་དག་བསྒྲུབ་པར་བྱ་བའི་ཕྱིར་དུ་སེར་སྣ་དང་ཆགས་ཞེན་གྱིས་གཏོང་མི་བྱ་སྙམ་པའི་
58

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ཕངས་སེམས་དང་ལན་དང་རྣམ་སྨིན་ལ་སོགས་པ་གང་ལའང་ལྟོས་པ་མེད་པར་ཡོངས་སུ་བཏང་
བར་བྱའོ་ཞེས་ཐམས་ཅད་གཏོང་བའི་བསམ་པ་སྙིང་ཐག་པ་ནས་སྦྱོང་བ་སྟེ་བདག་གིར་བཟུང་བ་
ཐམས་ཅད་གཞན་ལ་གཏོང་ཚུལ་ལོ། ། གཉིས་པ་དེའི་འཐད་པ་དགོད་པ་ནི། ཐམས་ཅད་
བཏང་བས་སོགས་ཏེ། བདག་གི་དོན་དུ་ལུས་སོགས་ཅུང་ཟད་བསྲུང་བར་རིགས་སོ་སྙམ་ན་མི་
རིགས་ཏེ ལུས་ལོངས་སྤྱོད་དགེ་རྩ་ཐམས་ཅད་ལ་ཆགས་ཞེན་གྱི་འཁྲི་བ་བཅད་ནས་སེམས་
ཅན་གྱི་དོན་དུ་བཏང་པས་མྱ་ངན་ལས་འདའ་པ་ཐོབ་པར་ནུས་ལ་བདག་གི་བློ་ཡང་མི་གནས་
པའི་མྱ་ངན་ལས་འདས་པའི་བདེ་བ་དོན་དུ་གཉེར་ནས་བསྒྲུབ་པར་འདོད་པའི་ཕྱིར་རོ། །
དེར་མ་ཟད་མཐར་འཆི་བས་གཏོང་བར་མི་འདོད་ཀྱང་རང་དབང་མེད་པར་ལུས་ལོངས་སྤྱོད་
ཐམས་ཅད་ཆམ་གྱིས་བཞག་ནས་གཏོང་བར་ཆབས་གཅིག་པ་སྟེ་མཉམ་དུ་གཏོང་བར་འདྲ་ལ།
གཞན་དོན་དུ་མ་བསྡོས་པའི་དགེ་བ་ཡང་འབྲས་བུ་ལན་གཅིག་སྨིན་ནས་ཟད་པར་འགྱུར་ལ་ཆུ་
ཤིང་དང་འདྲ་བས་ན་དེ་ཐམས་ཅད་དོན་མེད་དུ་བཏང་ནས་ཟད་པར་འགྱུར་ལ་ད་ལྟ་ནས་ཕངས་
སེམས་བཅད་ནས་སྦྱིན་པའི་ཞིང་མཆོག་ཏུ་གྱུར་བའི་སེམས་ཅན་རྣམས་ལ་ཕན་པའི་དོན་དུ་ཅི་
དགར་བཏང་བ་ནི་རང་གཞན་གྱི་དོན་ཆེན་པོ་སྒྲུབ་པའི་ཐབས་མཆོག་ཡིན་པས་ན་སེར་སྣའི་རྒྱུས་
དེ་དག་བཟུང་བས་ཅི་ཞིག་བྱ་སྟེ ཐམས་ཅད་བཏང་བས་སངས་རྒྱས་ཐོབ་པར་འགྱུར་པའི་
བསོད་ནམས་འབྱུང་གི་མ་བཏང་བར་ཡོངས་སུ་བཟུང་བས་མྱང་འདས་ཐོབ་མི་ནུས་སོ།
དེས་ན་སྲིད་པའི་སྡུག་བསྔལ་གྱི་རྒྱུ་ཡོངས་སུ་འཛིན་པ་དང་འབྲས་བུ་སྡུག་བསྔལ་གསུམ་གྱི་འཆིང་
བ་ལས་གྲོལ་པ་ཞེས་ཐར་པ་མྱང་འདས་ཞེས་བརྗོད་པ་ཡིན་ནོ། ། བཏང་བའི་ཕན་ཡོན་ནི
ཀླུ་སྒྲུབ་ཀྱིས། བདོག་ཀུན་གཏོང་སེམས་འཆང་བ་ཡི། ། བྱང་ཆུབ་སེམས་དཔའ་རྣམས་ལ་
ནི། ། བསོད་ནམས་མཁའ་འདྲ་དཔག་མེད་སྐྱེ། ཞེས་སོ། གསུམ་པ་ལུས་ཀྱི་བྱེ་བྲག་
གཏོང་བ་ནི། བདག་གིས་སོགས་ཏེ། བདག་གིས་ལུས་ཅན་སེམས་ཅན་ཐམས་ཅད་ལ་རང་
རང་གི་ཅི་དང་ཅི་དགོས་པའི་ཆ་རྐྱེན་དུ་རང་གི་ལུས་འདི་ཅི་བདེར་ལྟོས་མེད་དུ་བྱིན་ཟིན་གྱིས་ད་
ནི་རྟག་ཏུ་མཚོན་སོགས་ཀྱིས་གསོད་པ་དང་མི་བསྔགས་པ་བརྗོད་པས་སྨོད་པའམ་རྡོ་དབྱུག་
སོགས་ཀྱིས་བརྡེག་པ་དང་ལྕུག་མ་སོགས་ཀྱིས་བྲབ་པ་དང་མི་གཙང་བ་ས་ལུད་དང་གཤང་གཅི་
འཐོར་བ་སོགས་རང་རང་གིས་ཅི་དགར་བྱེད་པལ་རག་ཅེས་ཏེ་ཅི་འདོད་པ་དང་ཅི་དགའ་བ་བྱེད་
དུ་ཆུག་ཅིག་དང་ལུས་ལ་ཆགས་པས་གཞན་ལ་ཁྲོ་བ་སོགས་ཀྱི་རྣམ་འགྱུར་ཙམ་ཡང་རྣམ་པ་ཀུན་
ཏུ་མི་བྱ་ལ། དེང་ཕྱིན་ཆད་ནས་བདག་གི་ལུས་འདི་ལ་གཞན་གྱིས་ལུས་ཀྱིས་རྩེད་མོ་རྩེ་བར་
བྱེད་དམ་ངག་གིས་མཐོ་འཚམས་པས་ཅོ་འདྲི་བ་དང་བཞད་གད་དམ་ག་ཞའི་རྒྱུ་བྱེད་ཀྱང་རུང་སྟེ་
བདག་གིས་ལུས་འདི་སེམས་ཅན་ལ་ཞེ་ཐག་པ་ནས་བསྔོས་ཤིང་སྦྱིན་ཟིན་པ་ཡིན་གྱིས་ལུས་འདི་ཡི་
- 59 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཁ་ཏས་ཏེ་འདི་ལ་གནོད་པ་དང་སྡུག་བསྔལ་སྤོང་པ་དང་བདེ་བ་སྒྲུབ་པ་སོགས་ཀྱི་གཉེར་ཁས་ཅི་
ཞིག་བྱ་སྟེ་ལྟོས་མེད་བཏང་ནས་གཞན་གྱི་ཡོ་བྱད་ལྟར་བདག་གིར་བཟུང་བ་མེད་པས་སོ། །
འོན་ཀྱང་བྱིན་ཟིན་པའི་བདག་གི་ལུས་དེ་ལ་རང་གཞན་ལ་འཕྲལ་ཡུན་ཀུན་ཏུ་གནོད་པའི་རྒྱུར་མི་
འགྱུར་ཞིང་འདི་ཕྱི་ཀུན་ཏུ་ཕན་བདེའི་རྒྱུར་འགྱུར་བའི་དགེ་བའི་ལས་གང་ཡིན་པའང་བྱེད་དུ་
ཆུག་ཅེས་པའོ། ། བཞི་པ་བློ་སྦྱོང་གི་འབྲས་བུ་གཞན་དོན་དུ་སྨོན་ལམ་གདབ་པ་ནི། བདག་
ལ་དམིགས་ནས་སོགས་ཏེ དེ་ལ་བདག་ལ་དམིགས་པའི་བསམ་སྦྱོར་ཐམས་ཅད་དོན་ཡོད་
པའི་རྒྱུར་སྨོན་པ་ནི། སེམས་ཅན་གང་དག་བདག་ལ་དམིགས་ནས་ཅི་ཞིག་དོན་དུ་གཉེར་པ་
ཡིན་ཀྱང་འདི་ཕྱིའི་དུས་ནམ་དུ་ཡང་སེམས་ཅན་འགའ་སུ་ལ་ཡང་རང་གི་འདོད་པའི་དོན་
འབྱུང་བས་དོན་མེད་པ་ཉིད་དུ་མ་གྱུར་ཅིག་ཅི་འདོད་པའི་དོན་དེ་ཡིད་བཞིན་དུ་འབྱུང་བར་གྱུར་
ཅིག་ཅེས་སྤྱིར་སྨོན་པ་ཡིན་ལ། བྱེ་བྲག་ཏུ་སྨོན་པ་ལ་བསམ་པའི་སྒོ་ནས་བདག་ལ་དམིགས་ནས་
སེམས་ཅན་གང་དག་གིས་རྒྱུད་ལ་ཀུན་ནས་མནར་སེམས་པའི་ཁོང་ཁྲོ་སྐྱེ་བའམ་རབ་ཏུ་དང་པའི་
དད་པའི་སེམས་བྱུང་ན་དེ་ཉིད་རྟག་ཏུ་སེམས་ཅན་དེ་དག་གི་མཐོ་རིས་དང་ཐར་པ་སོགས་འཕྲལ་
ཡུན་གྱི་དོན་གང་འདོད་ཀུན་བདེ་བླག་ཏུ་འགྲུབ་པའི་རྒྱུར་གྱུར་ཅིག་སྙམ་དུ་བློ་སྦྱོང་པ་ནི་བསམ་
པ་དོན་ཡོད་པར་སྨོན་པ་དང་། སྦྱོར་བའི་སྒོ་ནས་སེམས་ཅན་གང་དག་གིས་བདག་ལ་ངག་གིས་
དངོས་སུ་སྨོད་ཅིང་སྐུར་བ་འདེབས་པའི་ཁ་ངན་དུ་ཟེར་རམ གཞན་གང་དག་གིས་ལུས་ཀྱིས་
བདག་ལ་བརྡུང་བརྡེག་སོགས་ཀྱིས་གནོད་པ་བྱེད་པའམ། དེ་བཞིན་དུ་གཞན་གྱི་དྲུང་དུ་ལྐོག་
ཏུ་སྐྱོན་བརྗོད་ནས་ཕྱར་ཀ་སྣ་ཚོགས་གཏོང་ཡང་རུང་སྟེ་དེ་ལྟར་བྱེད་པའི་སྐྱེ་བོ་དེ་དག་གིས་སྨོད་
པ་སོགས་ཀྱི་སྦྱོར་བ་གང་བྱས་པ་ཐམས་ཅད་མཐར་ཐུག་བྱང་ཆུབ་ཆེན་པོ་ཐོབ་པའི་སྐལ་བ་དང་
ལྡན་པའི་རྒྱུར་གྱུར་ཅིག་སྙམ་དུ་བློ་སྦྱོང་བ་ནི་སྦྱོར་བ་དོན་ཡོད་པར་སྨོན་པའོ། བདག་ཕན་
བདེ་ཐམས་ཅད་ཀྱི་རྒྱུར་སྨོན་པ་ནི། བདག་ནི་སྐྱེ་བོ་མགོན་མེད་པ་རྣམས་ཀྱི་མགོན་སྐྱབས་དམ་
པ་དང་མགྲོན་པོ་ལམ་དུ་ཞུགས་པ་རྣམས་ཀྱི་དེད་དཔོན་དང༌། ཆུ་བོ་ལས་བརྒལ་ནས་ཕ་རོལ་
དུ་འགྲོ་འདོད་པ་རྣམས་ཀྱི་དོན་དུ་ཆུ་ཀླུང་ལས་སྒྲོལ་པའི་གྲུ་དང་ནི། རྒྱ་མཚོ་ལས་སྒྲོལ་བའི་
གཟིངས་ཆེན་པོ་དང་ཆུ་ཕྲན་ལས་སྒྲོལ་པའི་ཟམ་པ་ལྟ་བུ་གང་དང་གང་དགོས་པ་དེ་དང་དེ་དག་
ཉིད་དུ་གྱུར་ཅིག རྒྱ་མཚོ་ཆེན་པོའི་བར་གྱི་སྐམ་སའི་གླིང་དོན་དུ་གཉེར་པ་རྣམས་ལ་གླིང་དང་
ནི་མུན་པར་ཞུགས་པ་མར་མེ་འདོད་པ་རྣམས་ལ་མར་མེ་དང་། གནས་ཁང་དང་མལ་སྟན་
འདོད་པ་ལ་གནས་མལ་ཕུན་སུམ་ཚོགས་པ་དང་བདག་ནི་ལུས་ཅན་བྲན་གཡོག་འདོད་པ་ཀུན་གྱི་
ཅི་བསྒོ་བའི་ལས་བྱེད་པའི་བྲན་གཡོག་སོགས་དེ་དང་དེ་དག་ཉིད་དུ་འགྱུར་བར་ཤོག་ཅིག་སྙམ་དུ་
བློ་སྦྱོང་བའོ། རྒུད་པ་ཐམས་ཅད་སེལ་ཞིང་ཅི་འདོད་འབྱུང་བའི་ཡིད་བཞིན་གྱི་ནོར་བུ་དང་
60

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
གང་འདོད་བསམ་པས་ནང་དུ་ལག་པ་བཅུག་སྟེ་བླངས་ན་ཅི་འདོད་ཐམས་ཅད་འབྱུང་བའི་བུམ་
པ་བཟང་བོ་དང་ཞི་རྒྱས་ལ་སོགས་པའི་དངོས་གྲུབ་ཅི་འདོད་པ་ཐམས་ཅད་ལ་རིགས་སྔགས་
བཀླག་པ་ཙམ་གྱིས་འགྲུབ་པའི་རིགས་སྔགས་གྲུབ་པ་དང་ནད་ཀྱི་ཟུག་རྔུ་ཞི་བར་བྱེད་པའི་སྨན་
ཆེན་པོ་བཅུད་ཀྱི་ལེན་དང་ཟས་གོས་སོགས་བློས་དཔགས་ཤིང་བསམ་པའི་དགོས་འདོད་ཐམས་
ཅད་ཡིད་བཞིན་དུ་འབྱུང་བའི་དཔག་བསམ་གྱི་ནི་ཤིང་དག་དང་ལུས་ཅན་རྣམས་ཀྱི་གང་
འདོད་འཇོ་བའི་བ་རུ་གྱུར་ཅིག་སྙམ་དུ་བློ་སྦྱོང་བའི་སྒོ་ནས་སྨོན་པའོ། ། འགྱུར་བར་ཤོག་
ཅིག་དང་གྱུར་ཅིག་ཅེས་གོང་མ་རྣམས་ཀྱི་མཐར་སྦྱར་དགོས་པ་གསུངས་སོ། ། བྱེད་ལས་རྒྱ་ཆེ་
ཞིང་དུས་རིང་པོའི་སྒོ་ནས་སེམས་ཅན་ལ་ཕན་བདེའི་རྒྱུར་སྨོན་པ་ནི གཞན་ཡང་ས་སོགས་
འབྱུང་བ་ཆེན་པོ་བཞི་ལས་ས་ཆེན་པོ་འདི་སེམས་ཅན་གྱི་ལོངས་སྤྱོད་ལོ་ཏོག་དང་སྨན་དང་མེ་
ཏོག་དང་ཧྭརྩྭ་དང་ཤིང་ལ་སོགས་པ་རྣམས་ཀྱི་རྟེན་བྱེད་ཅིང་ཆུས་སྡུད་པ་དང་མེས་སྨིན་པ་དང་
རླུང་གིས་མི་འདྲུལ་བར་བྱེད་པའི་སྒོ་ནས་དེ་དག་ཐམས་ཅད་འཕེལ་ཞིང་རྒྱས་པར་བྱས་ཏེ་སེམས་
ཅན་རྣམས་ཀྱི་ཉེར་འཚོ་བྱེད་པ་དང་། ནམ་མཁའ་ཡིས་ཀྱང་ཕྱོགས་ཐམས་ཅད་ཁྱབ་ཅིང་བྱ་བ་
ཅི་བྱེད་ཐམས་ཅད་ཀྱི་གོ་སྐབས་འབྱེད་པའི་སྒོ་ནས་ཉེར་འཚོའི་རྐྱེན་བྱེད་པ་དེ་བཞིན་དུ་བདག་
ཀྱང་དུས་རྟག་པར་ཡང་སེམས་ཅན་དཔག་ཏུ་མེད་པའི་རྟེན་བྱེད་པ་ལ་སོགས་པ་བྱེད་ལས་རྣམ་པ་
མང་པོའི་སྒོ་ནས་ཉེ་བར་འཚོ་བའི་གཞིར་ཡང་ཤོག་ཅིག་པའོ། ཡུལ་དུས་ཆད་པ་མེད་པའི་
སྒོ་ནས་སེམས་ཅན་ལ་ཕན་འདོགས་པར་སྨོན་པ་ནི། སྔ་མ་དེ་བཞིན་དུ་ནམ་མཁའི་ཁམས་ཀྱི་
མཐས་གཏུགས་པར་ཁྱབ་པའི་སེམས་ཅན་གྱི་ཁམས་རྒྱ་ཆེ་ཞིང་མཐའ་མི་མངོན་པ་རྣམས་ལ་རྣམ་
པ་ཀུན་ཏུ་སེམས་ཅན་ཐམས་ཅད་འཁོར་བའི་སྡུག་བསྔལ་ལས་གྲོལ་ནས་མི་གནས་པའི་མྱ་ངན་
ལས་འདས་པའི་གོ་འཕང་མ་ཐོབ་ཀྱི་བར་དུ་བདག་ནི་སེམས་ཅན་དེ་དག་ཀུན་ལ་ཅི་དགོས་པའི་
ཉེར་འཚོའི་ལོངས་སྤྱོད་ཟད་མི་ཤེས་པའི་གཞིའ མ་རྒྱུར་ཡང་ཤོག་ཅིག་སྙམ་དུ་བློ་སྦྱོང་བའོ།
གཉིས་པ་དངོས་གཞི་དམ་བཅའ་བ་ནི། ཇི་ལྟར་སོགས་ཏེ། དེ་ལའང་སློབ་དཔོན་ལས་
ལེན་ན་ཐེག་པ་ཆེན་པོའི་དགེ་བའི་བཤེས་གཉེན་བྱང་ཆུབ་སེམས་དང་སྡོམ་པ་ཐུགས་རྒྱུད་
མངའ་བའི་མཚན་ཉིད་དང་ལྡན་པའམ་རྟེན་ལས་ལེན་ན་རྒྱལ་བ་སྲས་བཅས་ཐམས་ཅད་མདུན་
གྱི་ནམ་མཁར་བྱོན་ནས་བཞུགས་པར་མོས་ཏེ། ཡུལ་དེ་དག་ལ་གོངས་སུ་གསོལ་བ་གསུམ་
སྔོན་དུ་བཏང་སྟེ། དཔང་བོར་གསོལ་ནས་དད་པ་དང་སྙིང་རྗེ་ཆེན་པོའི་བསམ་པ་མངོན་དུ་
བྱས་ལ། ཇི་ལྟར་སྔོན་གྱི་བདེ་བར་གཤེགས་པ་རྣམས་ཀྱི་ལྷག་པའི་བསམ་པས་སེམས་ཅན་
ཐམས་ཅད་ལ་ཕན་བདེ་བསྒྲུབ་པའི་ཕྱིར་དུ་བླ་ན་མེད་པའི་བྱང་ཆུབ་ཆེན་པོ་ཐོབ་པར་གྱུར་ཅིག་
ཅེས་སྨོན་པའི་སྒོ་ནས་ཐུགས་ནི་བསྐྱེད་པར་མཛད་པ་དང་། བྱང་སྡོམ་ལེན་པའི་ཆེད་དུ་སེམས་
61 -

༄ ། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
བསྐྱེད་པའི་གང་ཟག་གིས་གང་ལ་བསླབ་པའི་སྒོ་ནས་རྟག་ཏུ་ཉམས་སུ་བླང་བར་བྱ་འོས་པའི་བྱང་
ཆུབ་སེམས་དཔའི་བསླབ་པ་རྣམས་ལ་དེ་དག་རིམ་པ་བཞིན་དུ་བསླབ་ཅིང་གནས་པ་ལྟར་
ཞེས་སྔོན་གྱི་ཚུལ་དཔེར་བརྗོད་ནས། བདག་གིས་ཀྱང་དེ་བཞིན་དུ་འགྲོ་བ་ཀུན་ལ་གནས་
སྐབས་ཕན་པ་དང་མཐར་ཐུག་བདེ་བ་བསྒྲུབ་པའི་དོན་དུ་བསམ་པའི་སྒོ་ནས་སྨོན་པའི་བྱང་ཆུབ་
ཀྱི་སེམས་ནི་བསྐྱེད་པར་བགྱི་ཞིང་། དེ་བཞིན་དུ་ནི་འཇུག་པ་སེམས་བསྐྱེད་བླངས་ཏེ་སྦྱོར་བའི་
སྒོ་ནས་ཇི་ལྟར་བླངས་པའི་བྱང་ཆུབ་སེམས་དཔའི་བསླབ་པ་རྣམས་ལའང་རིམ་པ་བཞིན་དུ་
བསླབ་པར་བགྱིའོ་ཞེས་རང་གིས་ཀྱང་དེ་དག་གི་རྗེས་སུ་སློབ་པར་བརྗོད་པ་སྟེ་ཚུལ་དེ་ལྟར་སྙིང་
ཐག་པ་ནས་ལན་གསུམ་གྱི་བར་རྗེས་ཟློས་དངོས་སམ་རྗེས་སུ་ཟློས་པར་མོས་པའི་སྒོ་ནས་ཐེག་ཆེན་
སེམས་བསྐྱེད་དང་བྱང་སྡོམ་ལྷན་ཅིག་ཏུ་བཟུང་བར་བྱའོ། རིམ་བཞིན་བསླབ་ཅེས་པ་ནི
ལས་དང་པོ་པས་རང་གིས་སློབ་ནུས་པ་རྣམས་ལ་ཐོག་མར་སློབ་ཀྱི་དཀའ་བའི་གནས་བྱ་མི་ནུས་
པ་རྣམས་ལ་རེ་ཞིག་མི་སློབ་ཅིང་མོས་སྤྱོད་དང་ས་ཐོབ་ནས་དེའི་སྐབས་སུ་བྱ་བར་ནུས་པ་རྣམས་
ལ་མཐར་གྱིས་སློབ་པའི་དོན་ཡིན་ཏེ། དཔེར་ན་ལུས་གཏོང་བ་ལ་སྙིང་རྗེའི་བསམ་པ་མ་དག་
པར་འཇུག་པར་མི་བྱ་ཡི་བྱས་ན་ཉེས་པར་
ང་བསམ་པ་དག་པས་བཏང་ན་ཚོགས་ཆེན་
པོ་འགྱུར་བས་ཉེས་པ་མེད་པར་མ་ཟད་གཏོང་དགོས་པར་གསུངས་པ་ལྟ་བུའོ། ། བྱང་ཆུབ་ཀྱི་
སེམས་ཉིད་བྱང་སྡོམ་དུ་འདོད་མི་རིགས་ལ་འཇུག་སེམས་ལེན་པ་ཉིད་བྱང་སྡོམ་ལེན་པ་ཡིན་པར་
གསུངས་སོ
གསུམ་པ་མཇུག་རང་གཞན་དགའ་བ་བསྒོམ་པ་ལ་གཉིས། རང་དགའ་བ་བསྒོམ་པ་པ་དང་
གཞན་དགའ་བ་བསྒོམ་དུ་གཞུག་པའོ། ། དང་པོ་ནི དེ་ལྟར་བློ་དང་སོགས་ཏེ། དེ་ལ་
མཚམས་སྦྱར་ཏེ་མདོར་བསྟན་པ་ནི། དེ་ལྟར་སྦྱོར་དངོས་གཉིས་ཀྱི་སྒོ་ནས་བྱང་ཆུབ་ཀྱི་སེམས་
དང་སྡོམ་པ་རང་རྒྱུད་ལ་ལེན་པའི་ཚུལ་ལ་མཁས་པའི་བློ་དང་ལྡན་པའི་བྱང་ཆུབ་སེམས་དེ་ཡིས་
གཞན་གྱི་གཡམ་ལ་རྒྱུག་པ་དང་འདོད་རྒྱལ་ལྟ་བུ་མ་ཡིན་པར་བྱང་ཆུབ་སེམས་ཀྱི་ཕན་ཡོན་མཐོང་
ནས་རང་ཉིད་ཀྱི་ཡིད་རབ་ཏུ་དང་བའི་དགའ་བ་དང་དད་པ་ཆེན་པོས་ཀུན་ནས་བསླངས་ཏེ་བྱང་
ཆུབ་སེམས་གཉིས་རང་རྒྱུད་ལ་བཟུང་ཟིན་པའི་རྗེས་དེ་ནས་མཇུག་གི་ཆོ་ག་རྒྱས་པར་བྱ་བ་ལ་
སེམས་དེ་མི་ཉམས་ཤིང་བརྟན་པ་དང་འཕེལ་བར་བྱ་བའི་ཕྱིར་དུ་རང་གི་སེམས་ནི་འདི་ལྟར་ཕན་
ཡོན་ལ་བསམ་པའི་སྒོ་ནས་དགའ་སྤྲོ་ཁྱད་པར་ཅན་བསྐྱེད་ནས་གཟེངས་བསྟོད་དེ་ཞེས་པ་སྟེ
དེ་ལ་རང་དོན་གྲུབ་པའི་ཕན་ཡོན་ལ་དགའ་བ་བསྐྱེད་ལ་དོན་ཆེན་འགྲུབ་པ་ལ་བསམ་ནས་དགའ་
བ་བསྒོམ་པ་ནི། བྱམས་མགོན་གྱིས་ནོར་བཟང་ལ་ཁྱོད་ཀྱིས་དེ་ལྟར་སེམས་བསྐྱེད་པ་ནི་ཁྱོད་
ཀྱིས་ཐོབ་པར་བྱ་བ་ལེགས་པར་ཐོབ་པོ། ཁྱོད་ཀྱིས་མི་ལུས་ལེགས་པར་ཐོབ་པོ་ཞེས་སོགས་
--- 62

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
གསུངས་པ་ལྟར་སེམས་བསྐྱེད་ནས་སྡོམ་པ་བཟུང་བའི་དེང་གི་དུས་འདི་ནི་བདག་གི་གསོན་
པའིཚེའམ་སྲོག་གི་རྒྱུན་འདི་དོན་གྱི་འབྲས་བུ་ཆེན་པོ་ཡོད་པ་ཉིད་དུ་གྱུར་ཀྱང་མི་ཡི་སྲིད་པ་སྟེ་སྐྱེ་
བ་འདི་ལ་སྔོན་གྱི་སྐྱེ་བ་རྣམས་སུ་ཐོབ་མ་མྱོང་ལ་ནམ་ཡང་རྙེད་པར་དཀའ་བའི་རིན་ཆེན་བྱང་
ཆུབ་ཀྱི་སེམས་འདི་ད་རེས་ཐོབ་པས་ན་དལ་འབྱོར་དང་ལྡན་པའི་རྟེན་འདི་ལེགས་པར་ཐོབ་པ་
ཡིན་ལ དུས་དེ་རིང་ནས་སངས་རྒྱས་ཀྱི་རིགས་སུ་སྐྱེས་པ་སྟེ་བྱང་ཆུབ་སེམས་དཔའ་ཉིད་དུ་
གྱུར་ལ་སྔར་སྨོན་པའི་གནས་སངས་རྒྱས་རྣམས་ཀྱི་གདུང་གསོབ་པའི་སྲས་སུ་ཡང་ད་ལྟ་ནས་གྱུར་
ཏཱཾ་སྙམ་དུ་དགའ་བ་བསྐྱེད་དེ་ཞུམ་པ་སེལ་བའི་ང་རྒྱལ་བསྒོམ་པའོ ། འདིར་སངས་རྒྱས་ཀྱི་
རིགས་སུ་སྐྱེས་ཞེས་པ་ནི་སངས་རྒྱས་ལ་མོས་པའི་རིགས་སམ་ཀུན་རྫོབ་སེམས་བསྐྱེད་སྐྱེས་པའི་
དབང་དུ་བྱས་པའོ། སྔར་ས་དང་པོ་ཐོབ་པའི་ཚེ་དེ་བཞིན་གཤེགས་པ་རྣམས་ཀྱི་རིགས་སུ་
སྐྱེས་པར་བཤད་པ་ནི་འཚང་རྒྱ་བར་ངེས་པའི་རིགས་སམ་དོན་དམ་སེམས་བསྐྱེད་སྐྱེ་བའི་སྐབས་
ལ་དགོངས་སོ བག་ཡོད་པའི་དམ་བཅའ་བརྟན་པོར་བྱ་བ་ནི་དེ་ལྟར་སངས་རྒྱས་ཀྱི་རིགས་
དང་སྲས་སུ་སྐྱེས་པ་ཙམ་གྱིས་མི་ཆོག་པས་ད་ཕྱིན་ཆད་ནི་བདག་གིས་ངེས་པར་ཅི་ནས་ཀྱང་
སངས་རྒྱས་བྱང་སེམས་རྣམས་ཀྱི་རིགས་དེ་དག་རྗེས་སུ་མཐུན་པའི་སྒོ་གསུམ་གྱི་ལས་བརྩམས་ཏེ།
བསམ་པའི་དངོས་ནས་གཞན་དོན་དོན་གཉེར་གྱི་ཡིད་བྱེད་ཁོ་ན་ལས་རང་དོན་དུ་ཞི་བདེ་དོན་
གཉེར་གྱི་སྐྱོན་གཏན་ནས་མེད་པའི་རིགས་དང་སྤྱོད་པའི་ངོས་ནས་རྒྱལ་སྲས་རྣམས་ཀྱིས་བསླབ་
པར་བྱ་བའི་བསླབ་བྱ་རྣམས་ལ་ཚུལ་བཞིན་དུ་སློབ་པ་ལས་ཉེས་ལྟུང་གི་དབང་ལས་བསླབ་ཁྲིམས་
འཆལ་བར་གྱུར་བ་ལྟ་བུས་གཏན་ནས་མ་གོས་པའི་བཙུན་པའི་རིགས་སུ་སྐྱེས་པའི་སྐལ་བ་བཟང་
པོ་ཐོབ་པ་འདི་ལ བག་ཡོད་པར་བྱས་ཏེ་བསམ་སྦྱོར་གཉིས་ཀྱི་སྒོ་ནས་མི་མཐུན་པའི་ཕྱོགས་ཀྱི་
དྲི་མས་རྙོག་པར་མི་འགྱུར་བ་དེ་ལྟར་ལེགས་པར་བསྒྲུབ་པར་བྱའོ། ། ཞེས་སོ། ། ཤིན་ཏུ་
རྙེད་དཀའ་རྙེད་པས་དགའ་བ་སྒོམ་པ་ནི། ཕོངས་ཤིང་དབུལ་པའི་སྐྱེ་བོ་མིག་དང་མི་ལྡན་པའི་
ལོང་བས་ཕྱག་དར་བོར་བའི་ཉལ་ཉིལ་གྱི་ཕུང་པོ་ལས་ཇི་ལྟར་ནོར་བུ་རིན་ཐང་ཆེན་པོ་ཅན་རྙེད་
པར་གྱུར་ན་རྙེད་མཁན་རྙེད་ཡུལ་རྙེད་རྒྱུའི་དངོས་པོ་གང་ལ་བརྟགས་ནའང་ཤིན་ཏུ་དཀོན་པའི་
ངོ་མཚར་ཆེ་བ་ལྟར་ཞེས་པ་དེ་ཉིད་དཔེར་བཀོད་ནས། དེ་བཞིན་དུ་ཕྱག་དར་གྱི་ཕུང་པོ་ལྟ་
བུའི་ལས་དང་ཉོན་མོངས་པའི་སྡུག་བསྔལ་གྱི་ཕུང་པོ་སྟུག་པོའི་ཁྲོད་ནས་ཇི་ཞིག་ལྟར་ཏེ་སངས་
རྒྱས་ཀྱི་བྱིན་རླབས་ཀྱི་མཐུ་དང་རང་གི་བསོད་ནམས་ཀྱི་སྟེས་དབང་ལེགས་པ་ལ་བརྟེན་ནས་ཡིད་
བཞིན་གྱི་ནོར་བུ་རིན་པོ་ཆེ་ལྟ་བུའི་བྱང་ཆུབ་ཀྱི་སེམས་འདི་འཕགས་ནོར་གྱིས་དབུལ་ཞིང་ཡེ་ཤེས་
ཀྱི་མིག་དང་བྲལ་བའི་ལོང་བ་ལྟ་བུའི་སོ་སྐྱེ་བདག་གིས་རྙེད་པའམ་བདག་ལ་སྐྱེས་པ་དེ་འདྲ་བ་ནི་
ཕྱོགས་གང་ལ་བརྟགས་ནའང་ཤིན་ཏུ་དཀོན་པས་ངོ་མཚར་བའི་གནས་སུ་བཟུང་ནས་གཅེས་
- 63

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
སྤྲས་ཀྱི་སྒོ་ནས་བསྐྱང་པར་བྱ་རིགས་སོ་ཞེས་པའོ ། གཞན་དོན་འགྲུབ་པས་དགའ་བ་བསྐྱེད་
པ་ལ འགྲོ་བའི་སྡུག་བསྔལ་སེལ་པའི་དགའ་བ་སྒོམ་པ་ནི། ལས་ཉོན་གྱི་དབང་གིས་སྐྱེ་བའི་
གནས་ཐ་དད་དུ་འགྲོ་བའི་སེམས་ཅན་གྱི་ཚོགས་མ་ལུས་པའི་སྲོག་གི་དབང་བོ་རང་དབང་མེད་
པར་འཕྲོག་པའི་འཆི་བདག་གི་བདུད་འཇོམས་པར་བྱེད་ཅིང་ལས་ཉོན་གྱི་དབང་གིས་སྲིད་པར་
སྐྱེ་བའི་རྒྱུན་བཅད་ནས་བྱང་ཆུབ་དམ་པ་རྒ་ཤི་མེད་བྱེད་པའི་འཆི་མེད་ཀྱི་བདུད་རྩིའི་མཆོག་
གམ་སྨན་ཆེན་པོ་བཅུད་ཀྱི་ལེན་མཆོག་ཀྱང་འདི་ཡིན་ནོ ། ཆོས་དང་ཟང་ཟང་གི་ཡོ་བྱད་
ནམ་མཁའ་མཛོད་ལྟ་བུ་ལ་དབང་ཐོབ་ནས་འགྲོ་བའི་དབུལ་བ་མ་ལུས་པ་སེལ་བར་བྱེད་པ་ཡི་
ལོངས་སྤྱོད་མི་ཟད་པའི་གཏེར་ཆེན་པོ་ཡང་བྱང་ཆུབ་ཀྱི་སེམས་འདི་ཡིན་ནོ། ། ལས་ཉོན་སྡུག་
བསྔལ་དང་བཅས་པས་མནར་བའི་འགྲོ་བའི་ཚོགས་ཀྱི་ལུས་སེམས་ཀྱི་ནད་ཐམས་ཅད་རབ་ཏུ་ཞི་
བར་བྱེད་པའི་ཕྱིར་སྨན་ཆེན་པོ་ཀུན་གྱི་ནང་ནས་ལྟ་ན་སྡུག་པ་ལྟ་བུའི་མཆོག་ཀྱང་བྱང་ཆུབ་ཀྱི་
སེམས་འདི་ཡིན་ནོ། ། ཐོག་མེད་ནས་ལས་ཉོན་གྱི་དབང་གིས་སྲིད་པ་རྒྱུད་ལྔའི་ལམ་དུ་
འཁྱམས་ཤིང་སྡུག་བསྔལ་སྣ་ཚོགས་མྱོང་བས་ལུས་སེམས་ངལ་ཞིང་དུབ་པ་སེལ་བར་བྱེད་པ་ཡི་
ཕྱིར། འགྲོ་བའི་མགྲོན་པོ་རྣམས་ངལ་གསོ་བའི་གནས་སུ་བསིལ་གྲིབ་སྟེར་བའི་ལྗོན་ཤིང་ཆེན་
པོའང་བྱང་ཆུབ་ཀྱི་སེམས་འདི་ཡིན་ནོ འགྲོ་བ་ངན་འགྲོར་འཕེན་བྱེད་ཀྱི་རྒྱུ་སྡིག་པ་ཆེན་
པོ་གསོག་པར་བྱེད་པའི་འགྲོ་བ་ཐམས་ཅད་ངན་སོང་ངན་འགྲོ་ལོག་པར་ལྟུང་བའི་ཆུ་མཚོ་ཆེན་
པོའ མ་འདམ་རྫབ་སྟུག་པོ་ལས་སྒྲོལ་བར་བྱེད་ཅིང་མཐོ་རིས་དང་ཐར་བའི་སྐམ་སར་ཕྱིན་པར་
བྱེད་པའི་སྤྱི་སྟེགས་ཏེ་བཟང་ངན་ཀུན་གྱི་ཐུན་མོང་གི་སྟེགས་སམ་ཟམ་པ་ལྟ་བུའང་བྱང་ཆུབ་ཀྱི་
སེམས་འདི་ཡིན་ནོ་ཞེས་པའོ། ། འགྲོ་བའི་སྡུག་བསྔལ་གྱི་རྒྱུ་སེལ་པའི་དགའ་བ་སྒོམ་པ་ནི
འགྲོ་བའི་རང་དོན་དུ་ཐར་བ་ཙམ་འཐོབ་བྱེད་ཀྱི་གེགས་ཉོན་མོངས་པའི་སྒྲིབ་པའི་ཚ་གདུང་
ཐམས་ཅད་སེལ་བར་བྱེད་པའི་ཕྱིར་བྱང་ཆུབ་སེམས་ཀྱི་ཟླ་བ་བསིལ་བའི་འོད་ཟེར་ཅན་འདི་རང་
རྒྱུད་ལ་ཤར་བ་ཡིན་ནོ། འགྲོ་བའི་གཞན་དོན་དུ་ཐམས་ཅད་མཁྱེན་པ་ཐོབ་བྱེད་ཀྱི་གེགས་
ཉོན་མོངས་པ་ཅན་མ་ཡིན་པའི་མི་ཤེས་པ་ཤེས་སྒྲིབ་ཀྱི་མུན་པའི་རབ་རིབ་དག་དཔྱིས་ནས་འབྱིན་
པའམ་དྲུངས་ནས་འབྱིན་པར་བྱེད་པའི་བྱང་ཆུབ་ཀྱི་སེམས་ཀྱི་ཉི་མ་ཆེན་པོ་རང་རྒྱུད་ལ་ཤར་བ་
ཡིན་ཏེ བྱང་ཆུབ་ཀྱི་སེམས་འདི་སོགས་ཐབས་ཀྱི་ཆ་རྒྱ་ཆེན་པོས་ཟིན་པའི་དེ་ཁོ་ན་ཉིད་ཕྲ་མོ་
རྟོགས་པས་ཤེས་སྒྲིབ་ཀྱི་ས་བོན་སྤོང་ནུས་པས་སོ སེམས་ཅན་རྣམས་ལ་ཕན་བདེས་ཚིམ་
པར་བྱེད་པས་དགའ་བ་སྒོམ་པ་ནི། དམ་པའི་ཆོས་སྡེ་སྣོད་གསུམ་གྱིས་བསྡུས་པའི་གསུང་རབ་
འོ་མའི་རྒྱ་མཚོ་ཐོས་བསམ་གྱི་ཤེས་རབ་སྲུབ་ཤིང་ལྟ་བུའི་ལེགས་པར་བསྲུབས་པ་ལས་ནད་འགའ་
ཞིག་ལ་ཕན་པའི་རོ་ནུས་དང་ལྡན་པའི་མར་གྱི་ཉིང་ཁུ་བྱུང་བ་ལྟར་དམ་པའི་ཆོས་ཀྱི་སྙིང་བོ་ལས་
64-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ཀྱང་ཆེས་ཆེར་སྙིང་པོར་གྱུར་བའི་ཉིང་ཁུ་བྱུང་བ་སེམས་ཅན་ཡོངས་ཀྱི་ལས་ཉོན་གྱི་ནད་ཐམས་
ཅད་ཞི་བར་བྱེད་ཅིང་ཕན་བདེ་མཐའ་དག་སྟེར་བར་བྱེད་པའི་ནུས་བཅུད་ཕུན་སུམ་ཚོགས་པ་
དང་ལྡན་པའི་བྱང་ཆུབ་ཀྱི་སེམས་འདི་ཉིད་ད་རེས་རྙེད་པ་ཡིན་པས་དགའ་བ་བསྐྱེད་དེ་འདི་
བསྲུང་བ་དང་སྤེལ་པའི་ཐབས་ལ་འབད་པར་བྱའོ། ། དེ་བཞིན་དུ་ཡུན་རིང་མོ་ནས་ལས་ཉོན་
གྱི་དབང་གིས་འཁོར་བར་འཕྱན་པའི་འགྲོ་བའི་མགྲོན་པོ་ཉིད་སྲིད་པ་གསུམ་མམ་བཞི་པའི་ལམ་
བགྲོད་དཀའ་བ་གཅིག་ནས་བརྒྱུད་དེ་གཅིག་ཏུ་རྒྱུ་ཞིང་སྡུག་བསྔལ་སྣ་ཚོགས་ལ་སྤྱོད་པས་ཉམ་
ཐག་པར་གྱུར ལས་གནས་སྐབས་ལྷ་མིའི་བདེ་བ་དང་མཐར་ཐུག་ཟག་མེད་ཀྱི་བདེ་བའི་ལོངས་
སྤྱོད་རྒྱ་ཆེན་པོ་ལ་སྤྱད་པར་འདོད་པ་རྣམས་ལ་བྱང་ཆུབ་ཀྱི་སེམས་རིན་པོ་ཆེ་འདི་ནི་དེ་ལྟ་བུའི་
ཕུན་སུམ་ཚོགས་པའི་བདེ་བ་མཐའ་དག་སྒྲུབ་པའི་ཐབས་མཆོག་ཏུ་ཉེ་བར་གནས་ཏེ བྱང་
ཆུབ་སེམས་འདིས་ནི་ཁམས་གསུམ་གྱི་གན རེས་དེ་དང་དེར་རྟག་ཏུ་འགྲོ་འོང་བྱེད་པའི་སེམས་
ཅན་གྱི་འགྲོན་པོ་ཆེན་པོ་སྟེ་འགྲོ་བའི་གནས་དེར་སླེབས་ཟིན་པའི་དུས་མེད་པ་སྐད་ཅིག་ཀྱང་སྡོད་
མི་སྲིད་པ་འགྲོ་མཁན་ལ་གྲངས་བཟུང་དུ་མེད་པ་འགྲོ་བའི་ཡུལ་ལ་མཐའ་མེད་པ་དེ་རྣམས་ལ་
འཕྲལ་ཡུན་གྱི་བདེ་བའི་ལོངས་སྤྱོད་ཀྱི་བསྙེན་བཀུར་གྱ་ནོམ་པ་ཐམས་ཅད་ཀྱིས་ཚིམ་པར་བྱེད་པ་
ཡིན་གྱིས་དགའ་བ་བསྐྱེད་ནས་གཅེས་སྤྲས་ཀྱི་སྒོ་ནས་མི་ཉམས་པར་སྲུངས་ཤིག་ཅེས་སོ
བདེ་བའི་ལོངས་སྤྱོད་ཀྱིས་ཚིམ་ང བྱེད་ཚུལ་སྡོང་པོ་བཀོད་པར་དཔེ་ཉིས་བརྒྱ་དང་ཉི་ཤུ་ལྷག་
པའི་སྒོ་ནས་བསྟན་ཏོ།
གཉིས་པ་གཞན་དགའ་བ་སྒོམ་དུ་གཞུག་པ་ནི། བདག་གིས་དེ་རིང་སོགས་ཏེ། བདག་
གིས་དུས་དེ་རིང་གི་ཚེ་སྐྱེ་རྒུ་ཐམས་ཅད་ཀྱི་སྐྱོབ་པ་རྒྱལ་བ་སྲས་དང་བཅས་པ་ཐམས་ཅད་ཀྱི་སྤྱན་
སྔར་ཏེ་མདུན་དུ་མཁའ་ཁྱབ་ཀྱི་འགྲོ་བ་ཀུན་མཐར་ཐུག་བདེ་སྐྱིད་ཐམས་ཅད་ཀྱི་མཐར་སོན་པ་
བདེ་བར་གཤེགས་པའི་ཟག་མེད་ཀྱི་བདེ་བ་བླ་ན་མེད་པ་དེ་ཉིད་དང་ནི། དེ་མ་ཐོབ་བར་དུ་
མངོན་མཐོ་ལྷ་མིའི་བདེ་བ་རྒྱ་ཆེན་པོར་ཅི་དགར་ལོངས་སྤྱོད་པ་ལ་མགྲོན་དུ་བོས་ཟིན་གྱིས། དེ་
ལྟར་བདག་སེམས་ཅན་ཐམས་ཅད་ལ་ཕན་བདེ་ཟད་མི་ཤེས་པས་ཚིམ་པ་སྐྱེད་པར་བྱེད་པའི་གཞི་
ལ་ཞུགས་པ་འདི་ལ་ལྷ་དང་མི་དང་ལྷ་མིན་དང་གནོད་སྦྱིན་དང་ཀླུ་ལ་སོགས་པ་ཐམས་ཅད་ཀྱང་
ཡིད་རབ་ཏུ་དང་པའི་སྒོ་ནས་མངོན་པར་དགའ་ཞིང་རྗེས་སུ་ཡི་རང་བར་གྱིས་ཤིག་ཅེས་གཞན་
དགའ་བ་སྒོམ་དུ་གཞུག་པའོ།
གཉིས་པ་ལེའུའི་མཚན་ནི། བྱང་ཆུབ་སོགས་ཏེ། འདི་ལ་ཡི་རང་སོགས་ཡོད་ཀྱང་
སེམས་བསྐྱེད་ཀྱི་ཡན་ལག་ཡིན་པས་གཙོ་བོར་བྱང་ཆུབ་ཀྱི་སེམས་ཡོངས་སུ་བཟུང་བའི་ལེའུ་ཞེས་
བསྟན་ཏེ་གསུམ་པའོ
65

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
གཉིས་པ་སྐྱེས་པ་མི་ཉམས་པར་བྱེད་པ་ལ་འཇུག་ལྡོག་གི་གནས་ལ་གཟོབ་པ་ལྷུར་ལེན་པ་
བག་ཡོད་ཀྱི་ལེའུ། རང་གི་སྒོ་གསུམ་ལ་བརྟག་པ་ཤེས་བཞིན་གྱི་ལེའུ བྱང་ཆུབ་སེམས་ཀྱི་བྱེ་
བྲག་གི་མི་མཐུན་ཕྱོགས་ཁོང་ཁྲོའི་གཉེན་པོ་བཟོད་པའི་ལེའུ་དང་གསུམ་ལས དང་པོ་བག་
ཡོད་ཀྱི་ལེའུ་ལ གཞུང་དང་མཚན་ནོ། ། དང་པོ་ལའང་མདོར་བསྟན་པ་རྒྱས་པར་བཤད་
པ། དོན་བསྡུ་པ་གསུམ་ལས། དང་པོ་ནི རྒྱལ་བའི་སྲས་ཀྱི་སོགས་ཏེ། རྒྱལ་བའི་ཐུགས་
ཀྱི་སྲས་བྱང་ཆུབ་སེམས་དཔའ་རྣམས་ཀྱིས་དེ་ལྟ་བུར་སྦྱོར་དངོས་རྗེས་གསུམ་ཚང་བའི་ཆོ་གའི་སྒོ་
ནས་སྨོན་འཇུག་བྱང་ཆུབ་ཀྱི་སེམས་གཉིས་ནམ་ཡང་མི་གཏོང་བར་རབ་ཏུ་བརྟན་པོཪ་བཟུང་
ནས་ཕྱིན་ཆད་ལེ་ལོའི་དབང་གིས་ཅུང་ཟད་ཀྱང་གཡེལ་བ་མེད་པར་དུས་རྟག་ཏུ་ཡང་བྱང་ཆུབ་
སེམས་དཔའ་རྣམས་ཀྱིས་གང་ལ་བསླབ་པར་འོས་པའི་ཕྱིན་དྲུག་དང་བསྡུ་བཞི་ཚད་མེད་བཞི་
དང་བྱང་ཕྱོགས་སོ་བདུན་རྫོགས་སྨིན་སྦྱང་གསུམ་གྱི་རྒྱུར་གྱུར་བའི་ཉམས་ལེན་སོགས་ཐབས་
ཤེས་གཉིས་ཀྱིས་བསྡུས་པའི་བསླབ་པའི་གནས་རྒྱ་ཆེན་པོ་ཇི་སྙེད་ཅིག་ཡོད་པ་རྣམས་ལས་སྲོག་གི་
ཕྱིར་ཡང་མི་འདའ་བར་བག་ཡོད་ཀྱི་སྒོ་ནས་སྒྲུབ་པ་སྙིང་བོར་བྱེད་པ་ལ་ནན་ཏན་གྱིས་འབད་
པར་བྱས་ནས་མི་ཉམས་པར་བསྲུང་བར་བྱའོ། ། དེ་ལྟར་འཇམ་དཔལ་ཞིང་བཀོད་དུ་ཤཱ་རིའི་
བུ་དེ་བཞིན་ཏེ་བྱང་ཆུབ་ཀྱི་ཕྱོགས་ཀྱི་ཆོས་ཐམས་ཅད་ནི་བག་ཡོད་པ་ལ་གགནས་པའོ། བྱང་
ཆུབ་ནི་ནན་ཏན་ལ་གནས་པའོ། ཞེས་དང་བཤེས་སྤྲིངས་ལས་ཀྱང་། བག་ཡོད་
བདུད་རྩིའི་གནས་ཏེ་བག་མེད་པ། འཆི་བའི་གནས་སུ་ཐུབ་པས་བཀའ་སྩལ་ཏོ། ། དེ་
བས་ཁྱོད་ཀྱིས་དགེ་ཆོས་སྤེལ་སླད་དུ། གུས་པས་རྟག་ཏུ་བག་དང་བཅས་པར་མཛོད།
ཅེས་སོ། ། གཉིས་པ་རྒྱས་པར་བཤད་པ་ལ་གསུམ བསྒྲུབ་བྱ་བསླབ་པ་ལ་བསམ་སྟེ་བག་བྱ་
བ། རྟེན་དལ་འབྱོར་ལ་བསམ་སྟེ་བག་བྱ་བ། སྤང་བྱ་ཉོན་མོངས་ལ་བསམ་སྟེ་བག་བྱ་བའོ།
དང་པོ་ལ་གཉིས། བསམ་པ་སེམས་བསྐྱེད་མི་ཉམས་པར་བསྲུང་བ་དང་། སྦྱོར་བ་བརྩོན་
འགྲུས་མི་ཉམས་པར་བསྲུང་པའོ། དང་པོ་ནི། བབ་ཅོལ་བརྩམས་པ་སོགས་ཏེ། དེ་ལ་
སེམས་བསྐྱེད་དེ་འདོར་མི་རུང་ཞིང་དེ་ལས་བཤོལ་དུ་མེད་པའི་རྒྱུ་མཚན་ནི། བྱ་བ་གང་ཞིག་
སྐྱོན་ཡོན་ཡེ་མ་བརྟགས་ཤིང་མ་དཔྱད་པར་བབ་ཅོལ་དུ་བརྩམས་པ་གང་ཡིན་པའམ། བྱ་བ་
གང་ཞིག་ཅུང་ཟད་ཅིག་བརྟགས་ཀྱང་ལེགས་པར་ཞིབ་ཏུ་མ་བརྟགས་ཤིང་མ་དཔྱད་པར་བྱས་པ་
དེ་ནི་དང་པོར་བྱེད་པར་དམ་བཅས་ཤིང་ཁས་བླངས་པར་བྱས་པར་གྱུར་ཀྱང་ཕྱི་ནས་བྱ་བ་དེ་
འོས་ཤིང་རིགས་པ་ཡིན་ན་བྱ་བའམ་འོན་ཏེ་དེ་འདྲའི་བྱ་བ་དེ་བྱ་མི་འོས་ཤིང་མི་རིགས་ན་བཏང་
བར་བྱ་ཞེས་ལེགས་པར་བརྟགས་དཔྱད་བྱས་པའི་སྒོ་ནས་འཇུག་ལྡོག་བྱེད་པར་རིགས་ནའང་
འདི་ནི་དེ་ལྟར་མ་ཡིན་ཏེ། ཤེས་བྱ་ཐམས་ཅད་ལ་འཁྲུལ་པ་ཅུང་ཟད་ཀྱང་མི་མངའ་བའི་སངས་
66

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
རྒྱས་རྣམས་ཀྱིས་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱི་སྒོ་ནས་བྱང་ཆུབ་ཀྱི་སེམས་གང་ལ་
བརྟགས་ཤིང་དཔྱད་པར་མཛད་ནས་ཐེག་པ་ཆེན་པོའི་མདོ་དེ་རྣམས་སུ་སེམས་དེའི་བསྔགས་པ་
མང་དུ་གསུངས་པ་དང་། སངས་རྒྱས་དེ་ཡི་སྲས་རྨད་དུ་བྱུང་བའི་ཤེས་རབ་ཆེན་པོ་མངའ་པ་
འཕགས་པ་བྱམས་པ་དང་འཇམ་དཔལ་དབྱངས་དང་སྤྱན་རས་གཟིགས་ལ་སོགས་པས་ཀྱང་བྱང་
ཆུབ་ཀྱི་སེམས་གང་ལ་བརྟགས་པ་ལས་ཡོན་ཏན་ཚད་མེད་པ་དང་ལྡན་པར་གཟིགས་ནས་སྡོང་པོ་
བཀོད་པ་ལ་སོགས་པའི་མདོ་སྡེ་རྣམས་ལས་ཕན་ཡོན་དཔག་ཏུ་མེད་པར་གསུངས་ཤིང་དེ་ཉིད་
འདོར་དུ་མི་རུང་བར་བསྟན་ལ། བདག་ཉིད་ཀྱིས་ཀྱང་སྔོན་དུ་དེ་ཡི་ཕན་ཡོན་ལ་སེམས་པ་ལ་
སོགས་པའི་སྒོ་ནས་ནུས་པ་ཅི་ཡོད་ཀྱིས་ལེགས་པར་བརྟགས་ཤིང་དཔྱད་པ་ཡང་དང་ཡང་དུ་
ལེགས་པར་བརྟགས་ཤིང་དཔྱད་པ་ན་ཡོན་ཏན་དཔག་ཏུ་མེད་པ་དང་ལྡན་པར་མཐོང་ནས་དེའི་
རྒྱུ་མཚན་གྱིས་བསམ་བཞིན་དུ་བླངས་ཤིང་དམ་བཅས་པ་དེ་ལ་བཤོལ་དུ་ཅི་ཡོད་དེ་རྣམ་པ་
ཀུན་ཏུ་མེད་པས་ན་བྱང་ཆུབ་མ་ཐོབ་ཀྱི་བར་དུ་ཅི་ནས་ཀྱང་མི་ཉམས་པར་བརྟན་པོར་བསྲུང་བ་
ལ་འབད་པར་བྱའོ། ། སེམས་བསྐྱེད་ཉམས་པས་ངན་འགྲོར་འགྲོ་བ་ནི། གལ་ཏེ་དེ་ལྟར་
སྔར་སེམས་བསྐྱེད་པའི་ཚེ་སེམས་ཅན་ཐམས་ཅད་གནས་བས་མཐར་ཐུག་གི་བདེ་བ་ཕུན་སུམ་
ཚོགས་པ་ལ་འགོད་པར་བྱའོ་ཞེས་དམ་བཅས་ནས་དེའི་དོན་དེ་ཉིད་སྦྱོར་བ་སྒོ་གསུམ་གྱི་བྱ་བའི་
ལས་ཀྱིས་བསྒྲུབ་པར་མ་བྱས་ན དཔང་པོ་སངས་རྒྱས་བྱང་སེམས་རྣམས་དང་མགྲོན་དུ་
གཉེར་བའི་སེམས་ཅན་མཐའ་ཡས་པ་དེ་དག་ཀུན་རྫུན་ཆེན་པོའི་སྒོ་ནས་བསླུས་པར་གྱུར་བས་སླུ་
བ་པོ་བདག་གི་འགྲོ་བ་ཅི་འདྲར་འགྱུར་ཏེ་ངན་འགྲོར་འགྲོ་བ་ལས་འོས་མེད་དོ། ། དེའི་
འཐད་པའམ་རྒྱུ་མཚན་ནི། དངོས་པོ་ཆེན་པོ་དང་མང་པོ་ལྟ་ཞོག་ཟས་ཁམ་གཅིག་ལ་སོགས་
པའི་དངོས་པོ་ཕལ་བ་ཅུང་ཟད་ལའང་ཡིད་ཀྱིས་༩ ་ལ་སྦྱིན་པར་བྱའོ ཞེས་བསམ་པར་
བྱས་ནས་སླར་མི་གང་གིས་སྦྱིན་པར་མི་བྱེད་པ་དེ་ཡང་ཡི་དྭགས་སུ་སྐྱེ་བར་འགྱུར་ལ། ཡང་
ཞེས་པའི་སྒྲས་དམ་བཅས་ནས་མི་སྟེར་ན་དམྱལ་བར་སྐྱེ་བར་མདོ་ལས་གསུངས་ན། དེ་ལས་
ལྷག་པའི་དངོས་པོ་གཞན་མ་མཆིས་པ་བླ་ན་མེད་པའི་སངས་རྒྱས་ཀྱི་བདེ་བ་དམ་པ་དང་ཞར་ལ་
ལྷ་མིའི་བདེ་བ་ལའང་སེམས་ཅན་ཐམས་ཅད་འགོད་དོ་ཞེས་ཚིག་ཙམ་མ་ཡིན་པར་བསམ་པ་ཐག་
པ་ནས་གུས་པ་དང་བཅས་པས་སྐད་གསང་མཐོན་པོས་མགྲོན་དུ་གཉེར་ཞིང་བོས་ནས་ཁས་
བླངས་པའི་དོན་དེ་བཞིན་དུ་མ་བསྒྲུབས་ནས་འགྲོ་བ་ཐམས་ཅད་བསླུས་པར་བྱས་ན་བདེ་འགྲོར་
ཇི་ག་འགྲོ་འགྱུར་རམ་སྟེ་མི་འགྲོ་བར་ངེས་སོ། དེ་ལྟར་དྲན་པ་ཉེར་བཞག་ལས། ཅུང་ཟད་
ཅིག་བསམ་པ་ལས་མ་བྱིན་ན་དེ་ནི་ཡི་དྭགས་ཀྱི་འགྲོ་བར་སྐྱེ་ལ། དམ་བཅས་པ་ལས་མ་བྱིན་ན་
སེམས་ཅན་དམྱལ་བར་འགྲོ་བར་འགྱུར་རོ་ཞེས་གསུངས་སོ ། དོན་དེ་ལ་འགལ་བ་སྤོང་བ་ནི།
67

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
འོ་ན་འཕགས་པ་ཤཱ་རིའི་བུ་སྔོན་རྒྱལ་པོ་རྞྞ འོད་དུ་གྱུར་ཚེ་བྱང་ཆུབ་ཏུ་ཐུགས་བསྐྱེད་པས་སྤྱོད་པ་
ལ་སློབ་པ་ན་སངས་རྒྱས་སྟོང་ཕྲག་བཅུ་ལ་བསྙེན་བཀུར་བྱས་ནས་སེམས་ཅན་གྱི་དོན་མཛད་ཚེ་
བདུད་སྡིག་ཅན་བྲམ་ཟེར་སྤྲུལ་ནས་ལག་པ་གཡས་པ་བསླངས་པ་ན་གཡས་པ་བཅད་ནས་གཡོན་
པས་བྱིན་པ་ལ་མ་མགུ་ནས་གཡོན་པ་མི་གཙང་བས་བྱིན་པ་མི་ལེན་ཞེས་ཁྲོས་ནས་བསྐྱུར་བ་ལ་སྐྱོ་
ནས་སེམས་ཅན་མགུ་བར་བྱ་མི་ནུས་སོ་སྙམ་ནས་བྱང་ཆུབ་ཀྱི་སེམས་བཏང་ཡང་ཕྱིས་དགྲ་བཅོམ་
པ་ཐོབ་པ་དང་འགལ་ལོ་ཞེ་ན་ཤཱ་རིའི་བུ་སོགས་མི་གང་བྱང་ཆུབ་ཀྱི་སེམས་བཏང་ཡང་དེ་དག་
ཐར་བ་ཐོབ་པར་མཛད་པ་དེ་ལྟ་བུ་ནི་ལས་ཀྱི་ཚུལ་དེ་སོ་སྐྱེ་ཕལ་བས་བསམ་གྱིས་མི་ཁྱབ་པའམ་
རྟོགས་པར་མི་ནུས་པའི་ཡུལ་ཁོ་ན་སྟེ་དེ་འདྲའི་ལས་ཚུལ་ཕྲ་ཞིང་ཕྲ་བ་སྣ་ཚོགས་ནི་ཐམས་ཅད་
མཁྱེན་པའི་ཡེ་ཤེས་ཁོ་ནས་མཁྱེན་གྱི་བློ་གྲོས་དམན་པ་གཞན་གྱིས་བསམ་པར་མི་ནུས་ཤིང་བསམ་
ན་མགོ་རྨོངས་པར་འགྱུར་རོ དེ་བཏང་ན་གཞན་དོན་ལས་ཉམས་པའི་ལྟུང་པ་ལྕི་བ་ནི
སེམས་བསྐྱེད་བཏང་བ་དེ་ནི་བྱང་ཆུབ་སེམས་དཔའ་རྣམས་ལ་ལྟུང་བའི་གནས་ཐམས་ཅད་ཀྱི་
ནང་ནས་ཤིན་ཏུ་ལྕི་བ་སྟེ། གང་གི་ཕྱིར་ན་འདི་ལྟར་ལྟུང་བ་དེ་ནི་བྱུང་བར་གྱུར་ན་གཞན་དོན་
དོན་གཉེར་གྱི་བསམ་པ་ཉམས་པས་སྤྱོད་པའི་སྒོ་ནས་སེམས་ཅན་མ་ལུས་པ་ཀུན་གྱི་དོན་སྒྲུབ་པ་
ལ་མཐུ་དང་ནུས་པ་ཐམས་ཅད་ཤིན་ཏུ་དམན་པར་འགྱུར་ཏེ་སྤྱོད་པའི་རྟེན་སེམས་བསྐྱེད་ཉམས་
པའི་ཕྱིར་ལྟུང་བ་ཡིན་པར་བསྟན་ལ། སྡུད་པ་ལས། གལ་ཏེ་བསྐལ་བ་བྱེ་བར་དགེ་བའི་ལས་
ལམ་བཅུ། ། སྤྱོད་ཀྱང་རང་རྒྱལ་དགྲ་བཅོམ་ཉིད་ལ་འདོད་བསྐྱེད་ན། དེ་ཚེ་ཚུལ་ཁྲིམས་
སྐྱོན་བྱུང་ཚུལ་ཁྲིམས་ཉམས་པ་ཡིན སེམས་བསྐྱེད་དེ་ནི་ཕས་ཕམ་བས་ཀྱང་ཤིན་ཏུ་ལྕི
ཞེས་སོ ། བྱང་སེམས་ཀྱི་དགེ་བ་ལ་བར་ཆད་བྱས་ན་སྔ་མ་ལྟར་ཉེས་པ་ཆེ་བ་ནི། དེ་ལྟར་
བྱང་ཆུབ་ཀྱི་སེམས་བཏང་ན་རང་ལ་ལྟུང་བ་ལྕི་བ་ཡིན་པར་མ་ཟད་གང་སེམས་ཅན་འགའ་ཞིག་
གིས་ཡུན་རིང་པོ་ལྟ་ཞོག་སྐད་ཅིག་ཡུད་ཙམ་གཅིག་གིས་ཡུན་ཚད་ཙམ་དུ་ཡང་བྱང་ཆུབ་སེམས་
དཔའ་འཇི གཞན་ལ་ཕན་པ་སྒྲུབ་པའི་བསོད་ནམས་དགེ་བའི་བར་ཆད་དང་གེགས་བྱེད་པར་
གྱུར་བ་ན་གེགས་བྱེད་ཡུལ་གྱི་བྱང་ཆུབ་སེམས་དཔའ་དེ་སེམས་ཅན་གྱི་དོན་སྒྲུབ་པ་ལ་ནུས་པ་
ཉམས་ཤིང་དམན་པར་གྱུར་ལ་དེས་ཀྱང་སེམས་ཅན་ཀུན་གྱི་དོན་བཅོམ་པས། དེ་ལྟ་བུའི་ལས་
བྱས་ན་བྱེད་པ་པོ་སེམས་ཅན་དེ་ཡི་ངན་འགྲོ་དམྱལ་སོགས་སུ་སྐྱེ་བ་ལེན་པའི་གྲངས་མུ་མཐའ་
མེད་པ་སྟེ་མཐར་ཐུག་པ་མེད་པའོ ། དེའི་འཐད་པ་སྟོན་པ་ནི་དེ་ངན་འགྲོ་མུ་མཐའ་མེད་
པར་འགྱུར་བ་ཅིའི་ཕྱིར་སྙམ་ན། དེའི་རྒྱུ་མཚན་ནི། སེམས་ཅན་མཐའ་ཡས་པ་ལྟ་ཞོག་
སེམས་ཅན་གཅིག་གི་ཕན་པའམ་བདེ་བ་ཆུང་ངུ་ཙམ་ཡང་བཤིག་པའམ་བཅོམ་ན་གཞིག་པ་པོ་
བདག་ཉིད་དམ་དེ་ཉིད་བདེ་འགྲོ་མཐོ་རིས་ལས་ཉམས་པར་འགྱུར་ན། བྱང་ཆུབ་སེམས་ཀྱི་
68

སྤྱོད་འཇུག་འགྲེལ་བ་བྱང་ཆུབ་གཞུ ད་ཉི་ཟླའི་སྣང་བ
དགེ་བ་ལ་བར་ཆད་བྱས་ནས་ནམ་མཁའི་ཁམས་མ་ལུས་པའི་མཐའ་ཀླས་པའམ་མཐས་ཁྱབ་པའི་
ལུས་ཅན་སེམས་ཅན་ཐམས་ཅད་ཀྱི་བླ་ན་མེད་པའི་བདེ་བ་ཆེན་པོའི་རྒྱུ་བཤིག་པར་བྱས་ན་བདེ་
འགྲོ་ལས་ཉམས་ནས་ངན་འགྲོ་མུ་མཐའ་མེད་པར་སྐྱེ་བ་ལྟ་སྨོས་ཀྱང་ཅི་དགོས་ཞེས་པའོ།
ས་ཐོབ་པ་ལ་ཡུན་རིང་དུ་ཐོགས་པ་ནི ལྟུང་བ་བྱུང་ཡང་དེ་བཤགས་ནས་སེམས་བསྐྱེད་པས་
ཆོག་གོ་སྙམ་ན། གོང་དུ་བཤད་པ་དེ་ལྟར་སྨོན་སེམས་བཏང་བས་ལྟུང་བ་སྟོབས་ལྡན་འབྱུང་བ་
དང་སླར་ཡང་བྱང་ཆུབ་ཀྱི་སེམས་སྟོབས་དང་ལྡན་པ་བླངས་པ་དག་འཁོར་བར་འཁོར་བ་ན།
དེ་གཉིས་རེས་མོས་ཀྱིས་འདྲེས་མར་བྱུང་ན་དེ་ལྟ་བུའི་སྟོབས་ལྡན་གྱི་ལས་དེ་གཉིས་ཀྱི་འབྲས་
བུའང་ངན་སོང་དང་མཐོ་རིས་སུ་སྐྱེ་བ་བརྒྱུད་མར་བླངས་ནས་རེས་མོས་ཀྱི་འདྲེ་བར་བྱེད་ན་རབ་
དགའ་ལ་སོགས་པའི་ས་ཐོབ་པ་ལ་ཡུན་རིང་དུ་ཐོགས་ཞེས་ངོས་སུ་བསྟན་ནས་ཤུགས་ལ་སངས་
རྒྱས་ཐོབ་པ་ལ་དེ་བས་ཀྱང་ཡུན་རིང་དུ་ཐོགས་པ་སྨོས་ཅི་དགོས་པར་བསྟན་ཏོ། ། གཉིས་པ་
སྦྱོར་བ་བརྩོན་འགྲུས་མི་ཉམས་པར་བསྲུང་པ་ནི། དེ་ལྟས་ཇི་ལྟར་སོགས་ཏེ། དེ་ལ་དམ་
བཅའ་བཞིན་མ་བསྒྲུབས་ན་ངན་འགྲོར་བརྒྱུད་དགོས་པ་ནི དེ་ལྟར་ན་ཇི་ལྟར་བྱ་བར་འོས་
སྙམ་ན་དམ་བཅས་པ་བཞིན་དུ་ཉམས་སུ་མ་བླངས་ན་ཉེས་དམིགས་ཆེ་བ་དེ་ལྟས་ཏེ་དེའི་ཕྱིར་
རམ་དེ་ལྟ་བས་ན་སེམས་བསྐྱེད་པའི་དུས་སུ་སེམས་ཅན་ཐམས་ཅད་སྒྲོལ་བར་བྱའོ་ཞེས་ཇི་ལྟར་
དམ་བཅས་པ་བཞིན་དུ་གཞན་དོན་དུ་བྱང་ཆུབ་ཆེན་པོ་སྒྲུབ་པའི་རྒྱུར་གྱུར་བའི་བསླབ་བྱ་རྣམས་
ལ་བདག་གིས་གུས་པས་དང་དུ་ལེན་པ་དང་རྗེས་སུ་སྒྲུབ་པར་བྱེད་པའི་བག་ཡོད་པའི་སྒོ་ནས་
བརྩོན་པས་བསྒྲུབ་པར་བྱ་དགོས་ཏེ་སེམས་བསྐྱེད་དང་སྡོམ་པ་བླངས་པའི་དུས་དེང་ནས་དམ་
བཅས་པའི་དོན་བསླབ་པ་ཉམས་སུ་ལེན་པ་ལ་གཡེལ་བ་མེད་པར་ནན་ཏན་གྱིས་བརྩོན་པར་མ་
བྱས་པར་ཉམས་པར་གྱུར་ན་ཉེས་ལྟུང་སྟོབས་ལྡན་གྱི་དབང་ལས་ཕྱིས་འོག་ངན་སོང་ནས་འོག་
ངན་སོང་དུ་སྐྱེ་བ་བརྒྱུད་མར་བླངས་ནས་འགྲོ་ཞིང་སྡུག་བསྔལ་རྒྱུན་ཆད་མེད་པར་མྱོང་བར་
འགྱུར་རོ ། སངས་རྒྱས་རྣམས་ཀྱིས་ཀྱང་སྐྱོབ་དཀའ་བ་ནི། ངན་འགྲོར་ལྟུང་ཡང་སངས་
རྒྱས་མང་དུ་བྱོན་པས་སྡིག་སྡུག་ཅན་ཐུགས་རྗེས་འཛིན་པས་ཉེས་པ་ལས་སྐྱོབ་ཅིང་ངན་སོང་ལས་
གདོན་ནོ་སྙམ་ན། སེམས་ཅན་ཐམས་ཅད་ལ་ཕན་བདེ་ཁོ་ན་སྒྲུབ་པར་མཛད་པའི་སངས་རྒྱས་
གྲངས་མེད་སྔར་བྱོན་ནས་འདས་ཟིན་པར་གྱུར་ཀྱང་བདག་ནི་བག་མེད་པར་གྱུར་བའི་དབང་
གིས་རང་གི་རྒྱུད་ཀྱི་བསླབ་པ་ཉམས་པ་དང་ཉེས་སྤྱོད་མང་དུ་སྤྱད་པས་འགྲོ་བའི་ལུས་སེམས་ཀྱི་
ནད་གསོ་བའི་སྨན་པ་ཆེན་པོ་སངས་རྒྱས་གྲངས་མེད་པ་དེའི་གསོ་ཞིང་ཕན་གདགས་བྱ་བའི་སྤྱོད་
ཡུལ་དུ་མ་གྱུར་ཏོ། ། ཞེས་ཏེ རྒྱན་ལས ལྷ་ཡི་རྒྱལ་བོས་ཆར་ཕབ་ཀྱང་། ། ས་བོན་
མི་རུང་མི་འཁྲུངས་ལྟར སངས་རྒྱས་རྣམས་ནི་བྱོན་གྱུར་ཀྱང་། ། སྐལ་བ་མེད་པས་
-69 —

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བཟང་མི་མྱོང་། ཞེས་སོ། སྔར་དེ་ལྟར་གྱུར་ཀྱང་ཕྱིས་སྐྱོབ་པོ་སྙམ་ན། སྔར་གསོ་
བའི་སྤྱོད་ཡུལ་དུ་མ་གྱུར་བར་མ་ཟད་ད་དུང་སྔར་གྱི་དེ་བཞིན་དུ་བདག་གིས་བསྒྲུབ་བྱ་བསླབ་པ་
ལ་མི་བརྩོན་པར་སྤྱོད་པ་བག་མེད་པར་བསླབ་སྡོམ་ལྷོད་པར་བྱེད་ཅིང་མི་དགེ་བ་ལས་ལྡོག་པར་
མི་བྱེད་ན་ཡང་དང་ཡང་དུའ ང་དེ་བཞིན་གསོ་བའི་ཡུལ་དུ་མི་འགྱུར་ཞིང་འོག་ནས་འོག་ཏུ་
ལྟུང་ནས་སྡུག་བསྔལ་ཆུ་བོའི་གཉེར་མ་ལྟར་གཅིག་རྗེས་གཅིག་བརྒྱུད་དེ་མྱོང་དགོས་པར་འགྱུར་
ཏེ་ཕལ་ཆེར་ངན་འགྲོར་སྐྱེས་ནས་སྡུག་བསྔལ་དཔག་མེད་མྱོང་བ་ཤས་ཆེ་ལ་རེས་འགའ་བདེ་
འགྲོར་སྐྱེས་ཀྱང་ནད་ཀྱི་རྣམ་གྲངས་མང་པོ་དང་དུས་མིན་དུ་འཆི་བའམ། ཐག་པ་སོགས་ཀྱིས་
འཆིང་པ་དང་རལ་གྲི་སོགས་ཀྱིས་ཡན་ལག་བཅད་པ་དང་སོག་ལེ་སོགས་ཀྱིས་ལུས་གཤགས་པ་
དང་གསོད་པ་དང་བརྡེག་པ་སོགས་ཀྱིས་སྡུག་བསྔལ་མང་པོ་མྱོང་བར་འགྱུར་ཞེས་པའོ། ཟླ་
བ་སྒྲོན་མེའི་མདོར་གསུངས་པ་བཞིན་བསླབ་པ་ལ་བརྩོན་པའི་ཕན་ཡོན་ལ་བསམ་ནས་བསླབ་པ་
ལ་བག་བྱ་དགོས་སོ། །
གཉིས་པ་རྟེན་དལ་འབྱོར་ལ་བསམ་སྟེ་བག་བྱ་བ་ལ་གསུམ དལ་འབྱོར་རྙེད་དཀའ་
བའི་ཚུལ་ལ་བསམ་སྟེ་བག་བྱ་བ ངན་སོང་ལས་ཐར་དཀའ་བ་ལ་བསམ་སྟེ་བག་བྱ་བ དལ་
འབྱོར་ཐོབ་དུས་དགེ་བ་ལ་འབད་དགོས་པར་བསྟན་པའོ། དང་པོ་ནི། དེ་བཞིན་་་་་
གཤེགས་པ་སོགས་ཏེ། དེ་ལ་དལ་འབྱོར་ཐོབ་དཀའ་ཚུལ་ནི ཕྱིས་དལ་འབྱོར་ཐོབ་དུས་དགེ་
བའི་ཆོས་ལ་འབད་སྙམ་ན། གཞན་འབྱོར་ལྔའི་ནང་ནས་དེ་བཞིན་གཤེགས་པ་འཇིག་རྟེན་དུ་
འབྱུང་བ་ནི་ཨུ་དུམ་ཝ་རའི་མེ་ཏོག་བཞིན་དུ་དཀོན་ལ་དེས་མཚོན་ནས་གཞན་འབྱོར་གཞན་བཞི་
རྙེད་དཀའ་བ་ཡང་དང་གི་སྒྲས་བསྡུས་ཏེ་བསྟན་པ་དང་། དེ་བཞིན་དུ་རང་འབྱོར་ལྔ་ལས་
བསྟན་པ་དམ་པའི་ཆོས་ལུང་རྟོགས་གཉིས་ལ་དད་པ་དང་མི་ཁོམ་བརྒྱད་སྤངས་ཏེ་ཡུལ་
དབུས་སུ་མི་ལུས་ཐོབ་པ་དང་། དབང་བོ་ཚང་ཞིང་ལས་མཐའ་མ་ལོག་པའི་སྒོ་ནས་ལུས་སེམས་
ལས་སུ་རུང་བས་དགེ་བའི་ཕྱོགས་ལ་གོམས་སུ་རུང་བའི་རང་འབྱོར་ལྔ་སྟེ། དེ་ལྟའི་དལ་འབྱོར་
གྱི་ཆོས་ཕུན་སུམ་ཚོགས་པ་ཚང་བ་དེ་ལྟ་བུའི་འདུ་འཕྲོད་ནི་དཀོན་ཏེ། ཤིན་ཏུ་རྙེད་དཀའ་བ་
ཡིན་ན་ནམ་ཞིག་གམ་གང་གི་ཚེ་ཐོབ་པར་འགྱུར་ཏེ་མི་འགྱུར་རོ། ། དེས་ན་ད་ལྟ་རྙེད་དཀའ་
བའི་མཆོག་རྙེད་པའི་དུས་འདིར་དགེ་བའི་ཕྱོགས་ལ་བརྩོན་པར་བྱའོ། ། ཐོབ་ཀྱང་རིང་དུ་མི་
གནས་པར་མྱུར་དུ་འཇིག་པ་ནི། འོ་ན་ད་ལྟ་རྙེད་དཀའ་རྙེད་པ་འདིས་ཆོག་གོ་སྙམ་ན། རྙེད་
ཡོད་མོད་ཀྱང་ད་ལྟ་ནས་མ་འབད་ན་ལུས་ལ་འཆི་རྐྱེན་དུ་གྱུར་བའི་ནད་མེད་པའི་དེ་རང་གི་ཉི་མ་
འདི་ལྟ་བུ་ལ་ཚེ་གནས་པའི་མཐུན་རྐྱེན་ཟས་གོས་སོགས་དང་བཅས་ཤིང་འགལ་རྐྱེན་མི་དང་མི་མ་
ཡིན་པ་སོགས་ཀྱིས་འཚེ་བ་མང་དུ་ཟིན་ཀྱང་ནི་ཚེ་ནི་རི་གཟར་གྱི་འབབ་ཆུ་ལྟར་སྐད་ཅིག་ཙམ་
- 70 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ཡང་མི་སྡོད་ཀྱང་དེའི་ཡུན་ཙམ་དུ་ཡང་ཡིད་བརྟན་མི་རུང་བར་མྱུར་དུ་འཇིག་ཅིང་བསླུ་བ་སྟེ།
ལུས་ནི་རིང་དུ་མི་གནས་ཤིང་གཏན་དུ་རང་ལ་མི་དབང་བ་ཐང་ཅིག་ཙམ་ལ་བརྙན་པོའ མ་གཡར་
བོ་བྱས་པའི་གོས་དང་རྒྱན་སོགས་བདག་པོས་ནམ་འདོད་དུ་འཁྱེར་བ་བཞིན་དུ་བདག་པོ་ལྟ་བུའི་
འཆི་བདག་གིས་ལུས་སེམས་ཕྲལ་ནས་ནམ་འཁྱེར་ངེས་པ་མེད་པས་ན་ལོང་ཡོད་མི་བྱ་བར་དགེ་
བའི་ཆོས་ལ་བརྩོན་པར་བྱའོ། བདེ་འགྲོ་དཀོན་ལ་དེར་མ་འབད་ན་ངན་འགྲོར་ཆོས་བསྒྲུབ་
ཏུ་མེད་པ་ནི། ད་རེས་ཀྱི་ལུས་འདི་བོར་ཡང་མི་ལུས་བརྒྱུད་མར་ཐོབ་པས་དེ་དག་གི་དུས་སུ་
ཆོས་བསྒྲུབ་པས་ཆོག་གོ་སྙམ་ན། དེ་ནི་མི་རིགས་ཏེ། བག་མེད་པའི་དབང་ས་རྟག་ཏུ་མི་
དགེ་བ་འབའ་ཞིག་ལ་སྤྱོད་པ་ལས་དགེ་བའི་ཕྱོགས་ལ་བློ་མི་འཇུག་པའི་ད་ལྟའི་དུས་ཀྱི་བདག་གི་
སྤྱོད་པ་འདི་འདྲ་བས་ནི་སྐྱེ་བ་ཕྱི་མར་མི་ཡི་ལུས་ཀྱང་འཐོབ་པར་མི་འགྱུར་ཏེ་དེ་འཐོབ་བྱེད་གྱི་
དགེ་བ་མ་བསྒྲུབས་པས་སོ ། ཀྱང་གི་སྒྲས་མི་ལུས་མི་ཐོབ་ན་ཐར་བ་ལྟ་ཅི་ཞེས་སྡུད་དོ།
ཆོས་སྒྲུབ་ཏུ་རུང་བ་མིའི་ལུས་རྟེན་བཟང་པོ་ཐོབ་པར་མ་གྱུར་ན་ཕལ་ཆེར་ངན་འགྲོ་སོགས་
ཁོམ་པའི་གནས་སུ་ལྟུང་བ་ཤས་ཆེ་ཞིང་དེ་ནི་སྡིག་པ་འབའ་ཞིག་བརྒྱུད་མར་གསོག་ཅིང་དགེ་བ་
སྒྲུབ་པའི་གོ་སྐབས་ཅུང་ཟད་ཀྱང་མེད་པས་མི་ལུས་ལན་རེ་ཙམ་ཡང་ཐོབ་དཀའ་ན་བརྒྱུད་མར་མི་
ཐོབ་པ་སྨོས་ཅི་དགོས་ཞེས་པ་ཡིན་ལ། སློབ་སྤྲིངས་ལས བདེ་གཤེགས་ལམ་རྟེན་འགྲོ་བ་
འདྲེན་པར་ཆས་གྱུར་ཅིང་། སེམས་ཀྱི་སྟོབས་ཆེན་མི་ཡིས་རྙེད་པ་གང་ཡིན་པ ལམ་
དེ་ལྷ་དང་ཀླུ་ཡིས་མི་རྙེད་ལྷ་མིན་དང་། ། མཁའ་ལྡིང་རིག་འཛིན་མིའམ་ཅི་དང་ལྟོ་འཕྱེས་
མིན ཞེས་གསུངས་པའི་ཕྱིར་ད་ལྟ་དལ་འབྱོར་ཚང་བའི་མི་ལུས་ཐོབ་པ་གང་གི་ཚེ་བྱ་དང་
བྱ་མིན་གྱི་འདོར་ལེན་ལ་བློ་ལས་སུ་རུང་ཞིང་མཐུ་དང་ལྡན་པས་ཆོས་དགེ་བ་སྤྱད་པའི་ནུས་པ་
ཡོད་པའི་སྐལ་བ་དང་ལྡན་ཡང་དེའི་ཚེ་དགེ་བ་བདག་གིས་འབད་པའི་སྒོ་ནས་བསྒྲུབ་པར་མ་བྱས་
ན་ཕྱིས་ངན་སོང་གི་གནས་སུ་སྐྱེས་ཚེ་ཡུན་རིང་པོར་སྡུག་བསྔལ་དྲག་པོས་གདུངས་ཤིང་ཕན་
གནོད་ཀྱི་རྒྱུ་བླང་དོར་གྱི་གནས་ལ་ཀུན་ནས་རྨོངས་པར་གྱུར་ནས་བློ་ལས་སུ་མི་རུང་བས་དེའི་ཚེ་
བདག་གིས་ཅི་བྱར་ཡོད་དེ་ཅུང་ཟད་ཀྱང་མེད་པས་ད་ལྟ་ནས་སྒོ་གསུམ་དགེ་བ་ལ་བཀོལ་དུ་རུང་
བའི་སྐབས་འདིར་འབད་དགོས་སོ། ། ངན་འགྲོ་ལས་དེ་མ་ཐག་ཐར་ནས་བདེ་འགྲོ་ཐོབ་
དཀའ་བ་ནི། ཕྱི་ནས་དལ་འབྱོར་ཐོབ་པ་ཤིན་ཏུ་དཀའ་སྟེ་རྒྱུ་མཚན་ཅིའི་ཕྱིར་ན་ཚེ་འདིར་བདེ་
འགྲོ་འཐོབ་བྱེད་ཀྱི་རྒྱུར་གྱུར་བའི་དགེ་བ་དག་ཀྱང་མ་བྱས་ལ་དེར་མ་ཟད་ངན་འགྲོར་འའགྲོ་བའི་
རྒྱུ་སྡིག་པ་དག་ཀྱང་ཆེད་དུ་གཉེར་ནས་འབད་མི་དགོས་པར་དུས་རྒྱུན་པར་བསམ་སྦྱོར་ཐམས་
ཅད་ཀྱི་སྐབས་སུ་རང་གི་ངང་གིས་དཔག་ཏུ་མེད་པ་ཉེ་བར་བསགས་ན་དེ་འདྲ་བའི་སྡིག་པའི་
དབང་གིས་ངན་འགྲོར་བརྒྱུད་མར་སྐྱེ་ཞིང་ཡུན་རིང་པོ་བསྐལ་པ་བྱེ་བ་བརྒྱར་ཡང་སྟེ་ཐེར་འབུམ་
71 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
དང་ཡང་གི་སྒྲས་དེ་བས་ཀྱང་རིང་བའི་བར་དུ་ནི་བདེ་འགྲོའི་སྒྲ་ཙམ་ཡང་ཐོས་པར་མི་འགྱུར་
ཞེས་སྡུད་པའོ། མི་ལུས་རྙེད་དཀའ་བའི་རྒྱུ་མཚན་ལུང་གིས་སྒྲུབ་པ་ནི། ངན་སོང་དུ་ལྟུང་
ན་སྡིག་པ་གསོག་པ་ལས་དགེ་བ་བསྒྲུབ་པ་མེད་པས་བསྐལ་བ་བྱེ་བ་བརྒྱར་ཡང་བདེ་འགྲོའི་སྒྲ་
ཙམ་ཡང་ཐོས་དཀའ་བའི་རྒྱུ་མཚན་དེ་ཉིད་ཀྱི་ཕྱིར་ན་སངས་རྒྱས་བཅོམ་ལྡན་འདས་ཀྱིས་རྒྱ་མཚོ་
ཆེན་པོར་ཕྱོགས་ཀུན་ཏུ་རླུང་གིས་ཆེས་ཆེར་བསྐྱོད་དེ་གཡེངས་པའི་གཉའ་ཤིང་བུ་ག་གཅིག་པ་
ཞིག་ཡོད་ལ་གཉའ་ཤིང་གི་བུ་གར་ལོ་བརྒྱ་བརྒྱ་འདས་པ་ན་སྟེང་དུ་མཚོ་ཁར་ལན་རེ་རེ་དེ་འབྱུང་
བའི་རུས་སྦལ་གྱི་མགྲིན་པ་ཆུད་དཀའ་བ་ལྟར་མི་ལུས་ཉིད་ཤིན་ཏུ་ཐོབ་དཀའ་བར་ཡང་དག་པར་
ལྡན་པའི་མདོ་ལས་གསུངས་སོ། །
གཉིས་པ་ངན་སོང་ལས་ཐར་དཀའ་བ་ལ་བསམ་སྟེ་བག་བྱ་བ་ནི སྐད་ཅིག་གཅིག་བྱས་
སོགས་ཏེ། དེ་ལ་ངན་འགྲོར་སྐྱེས་ན་བདེ་འགྲོ་འཐོབ་དཀའ་བའི་རྒྱུ་མཚན་ནི། བྱང་སེམས་
ལྟ་བུའི་ཡུལ་གཉན་པོ་ལ་ཁོང་ཁྲོ་དང་གནོད་སེམས་སྐད་ཅིག་མའི་ཐུང་མཐའ་ཙམ་ལ་སྐྱེས་པའམ་
མཚམས་མེད་པ་ལྔའི་ལས་བྱ་རྫོགས་ཀྱི་སྐད་ཅིག་མ་གཅིག་ཙམ་ལ་བྱས་པའི་སྡིག་པའི་ལས་ཀྱིས་
ཀྱང་ཡུན་རིང་པོར་བར་གྱི་བསྐལ་བར་མནར་མེད་པའི་དམྱལ་བར་གནས་ནས་སྡུག་བསྔལ་མྱོང་
དགོས་པར་འགྱུར་ན། ཐོག་མ་མེད་པ་ནས་འཁོར་བར་འཁོར་བའི་དུས་ཡུན་རིང་བོར་བྱས་
ཤིང་ཉེ་བར་བསགས་པའི་སྡིག་པ་ད་ལྟ་རྣམ་སྨིན་ཕྱུང་མ་ཟིན་པ་གཉེན་པོས་ཀྱང་མ་བཅོམ་པ་
དག་གིས་གེགས་བྱས་ནས་བདེ་འགྲོར་མི་འགྲོ་ངན་སོང་དུ་བསྐལ་བ་དུ་མའི་བར་དུ་རྒྱུན་པར་
གནས་པ་ལྟ་ཅི་སྨོས་ཀྱང་ཅི་དགོས་ངན་འགྲོའི་རྒྱུ་སྔར་བསགས་སྦྱོང་ཞིང་གསར་དུ་འཇུག་པའི་སྒོ་
སྡོམ་པར་བྱེད་པ་ལ་འབད་པར་བྱའོ གལ་ཏེ་སྡིག་པའི་རྣམ་སྨིན་ངན་འགྲོ་མྱོང་ཡང་སྔོན་
གྱི་ལས་ངན་འཛད་པས་དེ་ལས་ཐར་རོ་སྙམ་ན སྔར་བསགས་ཀྱི་སྡིག་པའི་ལས་ཀྱི་འབྲས་བུ་
དམྱལ་སོགས་ཀྱི་སྡུག་བསྔལ་དེ་ཙམ་ཞིག་ཁོ་ན་མྱོང་བར་གྱུར་ནས་སེམས་ཅན་དེ་ནི་དེ་མ་ཐག་
ངན་སོང་ལས་རྣམ་པར་ཐར་ཏེ་སྡུག་བསྔལ་ལས་གྲོལ་བར་མི་འགྱུར་ཏེ ཅིའི་ཕྱིར་ན། འདི་
ལྟར་སྔོན་བསགས་ཀྱི་ལས་ངན་གྱི་འབྲས་བུ་དེ་ནི་ཉམས་སུ་མྱོང་བཞིན་དུ་ཕན་ཚུན་གཅིག་གིས་
གཅིག་ལ་ཁོང་ཁྲོ་སྐྱེ་བ་དང་གནོད་འཚེ་བྱེད་པ་སོགས་སྡིག་པ་གཞན་དང་གཞན་དག་ཀྱང་འཕྲལ་
དང་འཕྲལ་དུ་རབ་ཏུ་སྐྱེ་ཞིང་གསོག་པར་བྱེད་པའི་ཕྱིར་ན་ངན་འགྲོ་ནས་ཤི་ནས་དེ་མ་ཐག་ངན་
འགྲོར་བརྒྱུད་དགོས་པས་དེ་མ་ཐག་ཐར་དཀའ་འོ། དེའང་ཡིན་ཏེ་ངན་འགྲོའི་རྟེན་ལ་དགེ་
བ་སྒྲུབ་པའི་མཐུ་ཆུང་ཞིང་སྡིག་པ་ནི་དུས་རྒྱུན་པར་གསོག་སྟེ། ད་ལྟ་ཁ་འཐོར་བའི་དུད་འགྲོ་
རྣམས་ལ་བལྟས་ནའང་ཤེས་སོ།
གསུམ་པ་དལ་འབྱོར་ཐོབ་དུས་དགེ་བ་ལ་འབད་དགོས་པར་བསྟན་པ་ནི། འདི་འདྲའི་
- 72-

སྤྱོད་འཇུག་འགྲེལ་བ་བྱང་ཆུབ་གཞུང ་བྱེད་ཉི་ཟླའི་སྣང་བ།
དལ་བ་སོགས་ཏེ། དེ་ལ་དལ་དུས་དགེ་སྒྲུབ་སྡིག་སྤོང་ལ་མ་འབད་ན་རང་བསླུས་པ་ནི། ཤིན་
ཏུ་རྙེད་དཀའ་ལ་རྙེད་ན་དོན་ཆེ་བས་ཡིད་བཞིན་གྱི་ནོར་བུ་ལས་ཀྱང་བརྒྱ་འགྱུར་གྱིས་ལྷག་པ་
འདི་འདྲ་བའི་དལ་བ་དང་འབྱོར་བཅུ་ལྡན་པའི་རྟེན་ཕུན་སུམ་ཚོགས་པ་རྙེད་པར་གྱུར་ནས་ཡོད་
པའི་དུས་འདིར་བདག་གིས་བསམ་སྦྱོར་གཉིས་ཀའི་སྒོ་ནས་མཐོ་རིས་དང་ཐར་པ་འཐོབ་བྱེད་ཀྱི་
དགེ་བའི་ཕྱོགས་ལ་གོམས་ཤིང་འདྲིས་པར་མ་བྱས་པར་ལེ་ལོ་དང་རྣམ་གཡེང་གི་དབང་གིས་དོན་
ཆུང་ཚེ་འདིའི་བྱ་བ་འབའ་ཞིག་བསྒྲུབས་ནས་མི་ཚེ་སྟོང་ཟད་བྱས་ན་འདི་ལས་རང་གིས་རང་
བསླུས་ཚབས་ཆེ་བ་གཞན་མེད་དེ་འདི་ཕྱིའི་དོན་ཆེན་སྒྲུབ་པ་ལས་ཉམས་པར་བྱས་པའི་ཕྱིར་དང་
འདི་ལས་འཇུག་ལྡོག་གི་གནས་ལ་ཆེས་ཆེར་རྨོངས་པའང་གཞན་མེད་དོ་སྟེ་རང་གཞན་གྱི་དོན་དུ་
དལ་འབྱོར་ལ་སྙིང་བོ་ལེན་མ་ཤེས་པར་སྡིག་པའི་ལས་ལ་བཀོལ་ནས་ལུས་རྟེན་རིན་པོ་ཆེ་འདི་
ཉིད་ཆུད་ཟོས་སུ་བཏང་པའི་ཕྱིར་རོ། ། བླང་དོར་མ་བྱས་ན་འཆི་ཁར་མྱ་ངན་གྱིས་གདུངས་
པ་ནི། གལ་ཏེ་བདག་གིས་དལ་འབྱོར་རྙེད་དཀའ་བ་དང་དེ་ཐོབ་དུས་དགེ་སྡིག་ལ་བླང་དོར་བྱ་
དགོས་པ་དང་མ་བྱས་ན་རང་གིས་རང་བསླུས་པར་འགྱུར་བའི་ཚུལ་དེ་རྟོགས་ནས་རྨོངས་པས་
གཞན་དབང་དུ་གྱུར་བས་དགེ་མི་དགེའི་འཇུག་ལྡོག་དང་བསམ་པ་སེམས་བསྐྱེད་དང་སྦྱོར་བ་
ཕྱིན་དྲུག་གི་ཉམས་ལེན་སོགས་ལ་སྔར་མ་བསླབ་པར་མ་ཟད་ཕྱིས་ཀྱང་སྟེ་སླར་ཡང་ལེ་ལོ་དང་
བག་མེད་ཀྱི་དབང་གིས་སྒྱུད་ལུག་པར་གྱུར་ནས་དེ་ལ་ཚུལ་བཞིན་དུ་མ་འབད་ནས་འཆི་བར་
འགྱུར་བའི་དུས་ཀྱི་ཚེ་ད་ནི་ངན་འགྲོར་འགྲོ་བར་འགྱུར་བ་ལས་མ་འདས་སོ་སྙམ་ནས་འགྱོད་ཅིང་
སེམས་ལ་མྱ་ངན་ཆེན་པོ་ལྡང་བར་འགྱུར་རོ་ཞེས་སོ། ། ཕྱི་མར་ངན་སོང་དུའ ང་འགྱོད་པས་
གདུངས་པ་ནི། སེམས་བསྐྱེད་དང་སྡོམ་པ་ཉམས་པ་སོགས་ཀྱི་ཉེས་པས་ཤི་བའི་འོག་ཏུ་དམྱལ་
བར་སྐྱེས་ནས་དམྱལ་མེ་རབ་ཏུ་བཟོད་པར་དཀའ་བས་ཡུན་རིང་དུ་བདག་གི་ལུས་ཤིན་ཏུ་གཞོན་
ཤ་ཅན་ལ་བསྲེགས་ཤིང་སྡུག་བསྔལ་མི་བཟད་པ་མྱོང་བར་གྱུར་བ་ན་རང་ཉིད་ལ་མྱ་ངན་སྐྱེ་བར་
མ་ཟད་དམྱལ་སྲུང་རྣམས་ཀྱིས་ཀྱང་ཁྱོད་སྔར་མི་ལུས་ཐོབ་པའི་ཚེ་སྡིག་པའི་ལས་འདི་བྱས་པས་ད་
ལྟ་རྣམ་སྨིན་འདི་མྱོང་བ་ཡིན་ནོ་ཞེས་ཟེར་བ་ན། དེ་ལ་བསམས་ནས་ཀྱང་འགྱོད་པ་མི་བཟད་
པའི་མེ་འབར་བས་རང་གི་སེམས་བསྲེགས་ནས་གདུང་བར་འགྱུར་བ་གདོན་མི་ཟ་བས་ངན་
འགྲོར་སྐྱེ་བའི་རྒྱུ་སྡིག་ལྟུང་སྦྱོང་བ་ལ་འབད་པར་བྱའོ། དམྱལ་མེའི་ཚ་ཁྱད་ནི། ལས་རྣམ་
འབྱེད་ལས། ཐ་མལ་ཙན་དན་དུས་མཐའ་དང་། ། དམྱལ་མེ་རྣམས་ནི་རིམ་པ་བཞིན།
དེ་དག་སྡུག་བསྔལ་བདུན་ཕྲག་འགྱུར། ། ཞེས་གསུངས་སོ ། སེམས་མེད་དང་མཚུང་
པས་དེའི་རྒྱུ་གང་ཡིན་བརྟགས་པ་ནི ཤིན་ཏུ་རྙེད་དཀའ་ཞིང་རྙེད་ན་རང་གཞན་ལ་ཕན་བདེ་
སྒྲུབ་པའི་གཞི་རྟེན་དུ་གྱུར་བའི་དལ་འབྱོར་གྱི་ལུས་རྟེན་ཁྱད་པར་ཅན་ལོ་ཏོག་སྐྱེ་བའི་ས་གཞི་
73

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བཟང་པོ་དང་མཚུངས་པ་འདི་ཇི་ཞིག་ལྟར་ཏེ་སྔོན་བསགས་དགེ་བའི་སྟེས་དབང་གིས་རྙེད་པར་
གྱུར་ནས་ད་ལྟ་བདག་གིས་དགེ་སྡིག་སོགས་ཕན་གནོད་ཀྱི་རྒྱུ་ཇི་བཞིན་དུ་རྣམ་དཔྱོད་ཀྱི་ཤེས་རབ་
དང་ལྡན་བཞིན་དུའང་བྱ་འོས་པ་སྤངས་ཏེ་བྱ་མི་འོས་པའི་ལས་ངན་བསགས་ནས་ཕྱིར་ཡང་སྟེ་
སླར་ཡང་ཡུན་རིང་དུ་ཐར་དཀའ་ཞིང་སྡུག་བསྔལ་གྱིས་མནར་བའི་དམྱལ་སོགས་ཀྱི་གནས་ཉམ་
ང་བ་དེར་རང་ཉིད་ཁྲིད་པར་བྱེད་ན། དཔེར་ན་འགའ་ཞིག་རིགས་སྔགས་ཀྱིས་རྨོངས་པར་
བྱས་ནས་མེ་ནང་དུ་ཁྲིད་ཀྱང་ངོ་མི་ཤེས་པ་བཞིན་དུ་བདག་ལ་ཡང་ད་ལྟའི་དུས་འདིར་རྟོག་
དཔྱོད་བྱེད་པའི་སེམས་མེད་པས་སྨྱོན་པའམ་རོ་ལྟར་དུ་གྱུར་བར་ཟད་ཅེས་སོ། འོ་ན་སྔགས་
སོགས་ཅི་ཞིག་གིས་རྨོངས་པར་བྱས་ཤེ་ན་རྒྱུ་ཅིས་རྨོངས་ནས་རང་གིས་རང་བསླུས་པར་བྱས་པ་
བདག་རང་གིས་ཀྱང་སྔར་མ་ཤེས་ཏེ་བདག་གི་ཁོང་པའི་ནང་འདི་ན་རང་རྨོངས་པར་བྱེད་པའི་རྒྱུ་
ཞིག་ཡོད་དེ་རྒྱུ་ཞིག་ནི་ཡོད་ངེས་པས་བརྟག་པར་བྱ་རིགས་སོ་ཞེས་པའོ།
གསུམ་པ་སྤང་བྱ་ཉོན་མོངས་པ་ལ་བསམ་སྟེ་བག་བྱ་བ་ལ་གསུམ ཉོན་མོངས་པའི་ཉེས་
དམིགས་བཤད་པ། ཉོན་མོངས་སྤངས་པའི་དཀའ་སྤྱད་བཟོད་རིགས་པ། ཉོན་མོངས་པ་ཇི་
ལྟར་སྤོང་ཚུལ་ལོ། ། དང་པོ་ནི། ཞེ་སྡང་སྲེད་སོགས་སོགས་ཏེ། ཉོན་མོངས་པའི་ཉེས་
དམིགས་འཆད་པ་ལ། རང་དབང་མེད་པར་བྲན་བཞིན་དུ་བྱེད་པ་ནི། གོང་དུ་བརྟགས་
དགོས་ཞེས་བཤད་པ དེ་ལྟར་བརྟགས་པ་ན་རིགས་སྔགས་ཀྱིས་རྨོངས་པར་བྱས་པ་ལྟར་གྱུར་
བའི་རྒྱུ་ནི་ཉོན་མོངས་པ་ལས་གཞན་ཅི་ཡང་མེད་ལ་ཉོན་མོངས་པ་དེ་ཡང་ཇི་ལྟ་བུ་ཞིག་ཏུ་འདུག་
བརྟགས་ན། སེམས་ཅན་དང་སྡུག་བསྔལ་སོགས་ལ་ཀུན་ནས་མནར་སེམས་པའི་ཞེ་སྡང་དང་
ཟག་བཅས་ཀྱི་དངོས་པོ་ལ་མངོན་པར་ཆགས་པའི་སྲེད་པ་སྟེ་འདོད་ཆགས་དང་། སོགས་ཞེས་
པའི་ལས་འབྲས་དང་དེ་ཁོ་ན་ཉིད་ལ་རྨོངས་པའི་མ་རིག་པ་སོགས་རྩ་ཉོན་གཞན་དང་ཉེ་ཉོན་
རྣམས་ཀྱང་བསྟན་ལ་དེ་ལྟ་བུའི་བདག་གི་དགྲ་བོ་ཉོན་མོངས་དེ་རྣམས་ནི་འཇིག་རྟེན་པའི་དགྲ་
གཞན་ལྟར་བྲོས་ན་འདེད་པའི་རྐང་བ་དང་བསྡད་ན་བརྡེག་པའི་ལག་པ་དང་། སོགས་ཞེས་
པས་འཐབ་ན་སྣུན་བྱེད་ཀྱི་མཚོན་ཆ་ཐོགས་པ་དང་མགོ་དང་མིག་ལ་སོགས་པ་དག་ཀྱང་ཡོད་པའི་
གཟུགས་ཅན་ཞིག་མིན་པར་བསྟན་པ་ལ། ལེ་ལོ་དང་མཚུངས་པར་ལྡན་པས་ན་སྟོབས་དང་
བརྩོན་འགྲུས་ཆེ་བའི་དཔའ་ཞིང་བརྟུལ་ཕོད་པ་ཞིག་མ་ཡིན་ལ གཏི་མུག་དང་མཚུངས་པར་
ལྡན་པས་ན་ཡིད་གཞུངས་པའི་མཁས་ཤིང་མཛངས་བ་ཞིག་མིན་ན་ཡང་ཇི་ཞིག་ལྟར་ཉོན་མོངས་
པ་དེ་དག་གིས་བདག་རང་དབང་ཅུང་ཟད་ཀྱང་མེད་པར་བྲན་བཞིན་བཀོལ་བར་བྱས་ནས་སྡུག་
བསྔལ་སྣ་ཚོགས་ལ་སྦྱོར་བར་བྱས་སོ་ཞེས དེའི་ཉེས་དམིགས་ལ་བསམ་སྟེ་བརྟགས་ན་འདི་
འདྲ་ཞིག་གིས་དབང་དུ་བྱེད་པ་འདི་ཆེས་མི་འཐད་པས་འདི་སྤོང་རིགས་སོ་ཞེས་པའོ། རང་
-74

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
ལ་མི་རིགས་པའི་གནོད་པ་བྱེད་པ་ལ་བཟོད་པ་སྨད་པ་ནི དེ་ལྟ་བུའི་ཉོན་མོངས་པའི་དགྲ་དེ་
རྣམས་ནི་བདག་གི་སེམས་ལ་རྟེན་བཅས་ནས་གནས་བཞིན་དུ་དགའ་མགུར་ཏེ་དོགས་པ་ས་དང་
འཛེམ་པ་ཙམ་ཡང་མེད་པར་ཅི་དགའ་ཅི་འདོད་དུ་བདག་ལ་དམྱལ་སོགས་ངན་སོང་གི་སྡུག་
བསྔལ་ལ་སྦྱོར་བ་སོགས་ཀྱི་གནོད་པ་ཆེན་པོ་བྱེད་པ་འདི་ནི་བཀའ་གདམས་བློ་སྦྱོང་དུ་གནས་ས་
མགོ་ལ་གནས་ཀྱང་བཀྱལ་ཀ་མིག་ལ་བྱེད་གསུངས་པ་ལྟར་འབྲལ་མེད་དུ་གྲོགས་ལྟར་འགྲོགས་
ནས་གནོད་པ་བྱེད་པ་འདི་ཤིན་ཏུ་མི་རིགས་པས་དེ་ལྟར་བྱེད་པ་ལའང་བདག་མི་ཁྲོ་བར་བཟོད་
པར་བྱེད་པ་ནི་རྣམ་པ་ཀུན་ཏུ་མི་རིགས་སོ། བྱང་སེམས་ཀྱི་གནོད་བྱེད་ལ་ཇི་མི་སྙམ་པའི་
བཟོད་པ་སྒོམ་དགོས་པ་མིན་ནམ་ཞེ་ན། བཟོད་པར་བྱ་བའི་གནས་མིན་པ་འདི་ལྟ་བུ་ལ་བཟོད་
པར་བྱེད་པ་ནི་རྣམ་པ་ཀུན་ཏུ་མི་རིགས་སོ ། བྱང་སེམས་ཀྱིས་གནོད་བྱེད་ལ་ཇི་མི་སྙམ་པའི་
བཟོད་པ་སྒོམ་དགོས་པ་མིན་ནམ་ཞེ་ན། བཟོད་པར་བྱ་བའི་གནས་མིན་པ་འདི་ལྟ་བུ་ལ་བཟོད་
པར་བྱེད་པ་དམ་པ་རྣམས་ཀྱིས་སྨད་པའི་གནས་སུ་གྱུར་བ་ཁོ་ན་ཡིན་གྱི་ཉམས་སུ་བླང་བར་བྱ་
རྒྱུའི་བཟོད་པ་མ་ཡིན་པས་འདི་ལ་དགྲར་བལྟས་ནས་སྤང་བར་བྱའོ། གནོད་ཚབས་ཤིན་ཏུ་
ཆེ་བ་ནི། དེ་ཙམ་དུ་ཅི་གནོད་དགྲར་བལྟ་དགོས་པ་ཅི་ཡིན་སྙམ་ན། གལ་ཏེ་ལྷ་དང་ལྷ་མིན་
སོགས་འཇིག་རྟེན་ན་མཐུ་དང་སྟོབས་ཆེ་བར་གྲགས་པ་རྣམས་ཕྱོགས་གཅིག་ཏུ་བསྡོངས་ནས་དེ་
ཐམས་ཅད་དགྲར་ལངས་ཀྱང་ནོར་འཕྲོག་པ་དང་བརྡུང་བརྡེག་བྱེད་པ་ཙམ་ཅི་ཙམ་ཐུ་ཡང་སྲོག་
གཅོད་པ་ཙམ་བྱེད་ནུས་ཀྱི་དེ་ལས་གཞན་དུ་དགྲ་དེ་དག་སུས་ཀྱང་མནར་མེད་པའི་དམྱལ་བའི་མེ་
ནང་དུ་འཁྲིད་ཅིང་འཇུག་པར་བྱེད་མི་ནུས་ལ་རང་རྒྱུད་ཀྱི་ཉོན་མོངས་པ་སྟོབས་ཤིན་ཏུ་ཆེན་པོ་
ཅན་གྱི་དགྲ་འདིས་དབང་དུ་བྱས་ན་ནི་མཚམས་མེད་ལ་སོགས་པའི་ལས་ངན་ཚབས་ཆེན་གསོག་
པའི་རྒྱུ་རྐྱེན་བྱས་ནས་མནར་མེད་པའི་མེ་གང་དང་འཕྲད་ན་རྩྭ་ཤིང་སོགས་ལྟ་ཅི་རིའི་རྒྱལ་བོ་རི་
རབ་ཀྱང་ལྷག་མ་ཐལ་བ་ཙམ་ཡང་ནི་མི་ལུས་པ་ཉིད་དུ་སྲེག་པར་བྱེད་པའི་མེ་ནང་དེར་བདག་
སྐད་ཅིག་གཅིག་ལའང་འདོར་བར་བྱེད་པས་ན་འདིས་གནོད་པ་བྱས་པ་ལྟ་བུ་དགྲ་སུས་ཀྱང་མི་
ནུས་པར་འདི་ལ་དགྲར་བལྟས་ཏེ་གཉེན་པོ་བསྟེན་ནས་ཉོན་མོངས་པའི་དགྲ་འདི་གཞོམ་པ་ལ་
ཐབས་སྣ་ཚོགས་ཀྱིས་བརྩོན་པར་བྱའོ། ། གནོད་ཡུན་ཤིན་ཏུ་རིང་བ་ནི། འདི་ལ་དེ་ཙམ་དུ་
འཁོན་དུ་འཛིན་པ་ཅི་ཡིན་སྙམ་ན། བདག་གི་གནོད་བྱེད་དུ་གྱུར་བའི་ཉོན་མོངས་པའི་དགྲ་བོ་
གང་ཡིན་པ་དེ་ནི་དེ་ལྟར་སྟོབས་ཆེ་ཞིང་གནོད་ཚབས་ཆེ་བར་མ་ཟད་འདིས་ནི་སྔར་དུས་རིང་
བོར་འཁོར་བ་ཐོག་་་པ་ནས་ད་ལྟའི་བར་དུ་བར་མ་ཆད་དུ་གནོད་པ་ཆེན་པོ་བྱས་ཤིང་ཕྱིན་
ཆད་ཀྱང་གཉེན་པོའི་སྟོབས་ཀྱིས་མ་སྤངས་ན་འཁོར་བ་མཐའ་མེད་ཀྱི་བར་དུ་ཡང་རྟག་ཏུ་གནོད་
པ་བྱེད་ངེས་ཡིན་པ་ལྟར་མི་དང་མི་མིན་ལ་སོགས་པ་འཇིག་རྟེན་གྱི་དགྲ་གཞན་ཀུན་གྱིས་ཀྱང་ལོ་
75 -

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
དང་ཟླ་བ་སོགས་ཀྱི་དུས་ཐུང་ངུ་དེ་ཙམ་ལས་ཉོན་མོངས་པའི་དགྲ་དེ་ལྟ་བུར་དུས་ཡུན་རིང་དུ་
གནོད་པ་བྱེད་ཐུབ་པ་མ་ཡིན་ནོ། ། དེས་ན་དེ་གཞོམ་པ་ལ་ཡུན་རིང་བོར་བརྩོན་པ་ཆུ་བོའི་
རྒྱུན་བཞིན་བསྟེན་དགོས་ཀྱི་གཉེན་པོ་ཐུན་རེ་བསྒོམ་པས་ཅི་ཡང་མི་འགྱུར་རོ། ། ཇི་ལྟར་
བསྟེན་པ་དེ་ལྟར་གནོད་པ་བྱེད་པ་ནི། མཐུན་པས་བསྟེན་པའམ་བསྡུམས་པར་བྱས་ན་གནོད་
མི་བྱེད་དོ་ཞེ་ན། འཇིག་རྟེན་གྱི་དགྲ་གཞན་ཀུན་ཁོ་རང་གི་འདོད་པ་དང་རྗེས་སུ་མཐུན་པར་
ཟས་གོས་ནོར་སོགས་ཀྱིས་བསྙེན་བཀུར་དང་པ་གྲོ་བྱས་ཏེ་མཉེས་ཐབས་ཀྱི་སྒོ་ནས་བསྟེན་པར་
བྱས་ན་དེ་ཐམས་ཅད་ཀྱིས་རང་ལ་ནུས་པ་ཅི་ཡོད་ཀྱི་སྒོ་ནས་ཚུར་ལ་ཕན་པ་དང་བདེ་བ་སྒྲུབ་པའི་
གྲོགས་བྱེད་པ་ཤ་སྟག་ཡིན་ནའང་ཉོན་མོངས་པའི་དགྲ་མི་བསྲུན་པ་རྣམས་ནི་ཁོ་རང་དང་རྗེས་སུ་
མཐུན་པར་གྲོགས་ཀྱི་ཚུལ་དུ་བསྟེན་པར་བྱས་ན་སྦྲུལ་འོ་མའི་གསོས་ན་དུག་གི་ནུས་པ་འཕེལ་བ་
ལྟར་སྟོབས་དང་ནུས་བ་གོང་འཕེལ་དུ་སོང་ནས་ཕྱིར་ཞིང་སྟེ་སླར་ཡང་སྡུག་བསྔལ་བསྐྱེད་ཅིང་
གནོད་པ་བྱེད་པས་ན་དེའི་མཐུན་གྲོགས་མི་བྱ་བར་ཕྱིན་ཆད་རང་བདེ་བའི་ཐབས་སུ་དེ་གཞོམ་པ་
ལ་བརྩོན་པར་བྱའོ། །ཇི་ཙམ་དུ་འགྲོགས་པ་དེ་ཙམ་དུ་དགའ་བདེ་མི་ཐོབ་པ་ནི གོང་དུ་
བཤད་པ་དེ་ལྟར་དུས་ཡུན་རིང་པོ་ཐོག་མ་མེད་པ་ནས་བར་མ་ཆད་པར་རྒྱུན་ཆགས་སུ་རང་ལ་
གནོད་པ་ཚབས་ཆེན་སྐྱེལ་པའི་དགྲར་གྱུར་བ་སྤྱིར་འཁོར་བ་ཁྱད་པར་ངན་སོང་གི་སྡུག་བསྔལ་
དང་འའཇིགས་པ་དང་འཚེ་བ་ལ་སོགས་པ་གནོད་པའི་ཚོགས་ཇི་སྙེད་ཅིག་ཡོད་པ་དེ་ཐམས་ཅད་
རབ་ཏུ་སྐྱེ་བ་དང་འཕེལ་པའི་རྒྱུ་གཅིག་པུ་ཉིད་དུ་གྱུར་བའི་ཉོན་མོངས་པའི་དགྲ་འདི་དག་བདག་
གི་སྙིང་ང་ལ་སྟེ་སེམས་རྒྱུད་ལ་ངེས་པར་གནས་འཆའ་ཞིང་འབྲལ་མེད་དུ་འགྲོགས་ན་བདག་འཁོར་
བར་འཇིགས་པ་མེད་པ་དང་ཡིད་ལ་དགའ་བ་སྐྱེ་བར་ག་ལ་འགྱུར་ཏེ་མི་འགྱུར་རོ། ། ཚིགས་
བཅད་འདི་གོང་མ་གསུམ་གྱི་དོན་བསྡུ་ཡང་ཡིན་ནོ། གཞན་ཡང་སྡུག་བསྔལ་སྣ་ཚོགས་ཀྱིས་
འཆིང་བར་བྱེད་པའི་གནས་འཁོར་བའི་བཙོན་ར་ལས་ནམ་ཡང་ཐར་དུ་མི་སྟེར་ཞིང་གནོད་པ་
བཟོད་དཀའ་བའི་སྡུག་བསྔལ་དུ་མ་ལ་སྦྱོར་བའི་སྒོ་ནས་འཁོར་བའི་བཙོན་རའི་སྲུང་མ་བྱེད་ཅིང་
དམྱལ་སོགས་ཀྱི་བཙོན་དོང་མ་རུངས་པར་འཕེན་པར་བྱེད་པ་དང་ཉོན་མོངས་པས་བསྐྱེད་པའི་
ལས་ངན་གྱི་དབང་གིས་དམྱལ་བའི་གནས་སུ་གཤིན་རྗེའི་སྐྱེས་བུ་སོགས་ཀྱི་ཚུལ་དུ་སྣང་བའི་
གསོད་བྱེད་ཀྱི་གཤེད་མར་གྱུར་ཅིང་མཐོ་རིས་དང་ཐར་པའི་སྲོག་གཅོད་པར་བྱེད་པའི་ཉོན་
མོངས་པའི་དགྲ་བོ་མ་རུངས་པ་ཉེས་པ་མ་ལུས་པའི་འབྱུང་གནས་སུ་གྱུར་བ་འདི་དག་ནི་གལ་ཏེ་
བདག་གི་བློའི་གནས་སམ་ཡིད་ཀྱི་ཁྱིམ་གྱི་ནང་དུ་ཆགས་པའི་དྲྭ་བ་སྟེ་ཚུལ་མིན་ཡིད་བྱེད་ཀྱི་
ལྕགས་ཀྱི་གཟེབ་ལྟ་བུའི་ནང་ན་རྫོང་བཅས་ནས་རྟག་ཏུ་གནས་ན་བད དུས་ནམ་གྱི་ཚེ་ཡང་
ལུས་སེམས་ལ་བདེ་བའི་གོ་སྐབས་ག་ལ་ཡོད་དེ་མེད་པ་ནི་དཔེར་ན་སྤྱང་ཀི་དང་ལུག་གཉིས་ལྷན་
- 76 --

སྤྱོད་འཇུག་འགྲེལ་བ་ང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
གཅིག་ཏུ་སྦྲེལ་ཏེ་བཞག་ན་ལུག་ལ་བདེ་བའི་སྐབས་མེད་དེ་ཞེས་བླ་མ་རྗེའི་ཞལ་རྒྱུན་ལས་སོ།
འཆར་བྱེད་ཀྱིས་ཞུས་པ་ལས། རྣམ་རྟོག་བདག་ཏུ་འཛིན་པའི་དགྲ་ཆེན་པོ ། འདི་ནི་སྒྱུ་
བཞིན་དངོས་པོ་མེད་བཞིན་དུ། ། ཐོག་མ་མེད་ནས་བདག་ལ་གནས་ནས་ནི། ། བདག་གི་
ཆོས་སྐུ་ཡིད་བཞིན་རིན་ཆེན་ཏེ —གཟོད་མའི་མུ་ནས་དགྲ་ཡིས་བརྐུས་ནས་སུ མཚན་
མའི་ཚང་ཚིང་གསེབ་ཏུ་སྦས་ནས་བདག། ད་དུང་འཆིང་ཞིང་འཁོར་བར་འཁྱམས་སུ་འཇུག
འཇིག་རྟེན་དགྲས་ནི་བསད་ནས་ནོར་འཕྲོག་ཙམ། ། དེ་ལ་བཟོད་བྱས་བསོད་ནམས་ཚོགས་
ཀྱང་རྫོགས ། དགྲ་འདིས་ཞི་བདེ་ཐར་པའི་སྲོག་ཀྱང་གཅོད། ། དེ་བརྟེན་བསོད་ནམས་
འཁོར་བར་འདམ་དུ་འཆིང་། ། ཞེས་སོ ། གཉིས་པ་ཉོན་མོངས་སྤོང་བའི་དཀའ་སྤྱད་
བཟོད་རིགས་པ་ནི དེ་ལྟས་ཇི་སྲིད་སོགས་ཏེ། དེ་ལ་ཉོན་མོངས་པའི་དགྲ་གཞོམ་པའི་ཕྱིར་
གོ་ཆ་བགོ་བ་ནི མི་འདོད་པ་དང་ཉེས་པ་ཐམས་ཅད་ཀྱི་རྩ་བ་ཡིན་པ་དེ་ལྟས་ཏེ་ཏེ་དེའི་ཕྱིར་ཇི་
སྲིད་བདག་གིས་དགྲ་བོ་མ་རུངས་པ་ཉོན་མོངས་པ་འདི་དག་སྐྱེ་བྱེད་ཀྱི་ས་བོན་དང་བཅས་པ་
མངོན་སུམ་དུ་ངེས་པར་མ་བཅོམ་པ་དེ་སྲིད་དུ་བདག་ཉོན་མོངས་པའི་གཡུལ་ངོར་ཞུགས་པའི་
སྐབས་འདིར་དེ་འཇོམས་བྱེད་ཀྱི་གཉེན་པོ་སྟོབས་ལྡན་བསྟེན་པ་ལ་བརྩོན་པའི་དམ་བཅའ་བའི་
ཁུར་དེ་ཉིད་སྐད་ཅིག་ཀྱང་མི་འདོར་བར་འབད་པར་བྱ་སྟེ། དཔེར་ན་འཇིག་རྟེན་ཐ་མལ་བའི་
གནོད་བྱེད་ཀྱི་དགྲ་ཆེན་པོ་ལྟ་ཞོག རེ་ཞིག་གནོད་བྱེད་ཆུང་ངུ་ཚིག་ངན་སྨྲ་བ་ཙམ་ལ་ཡང་ཁྲོས་
པར་གྱུར་བ་ན་འཁོན་འཛིན་ཤིན་ཏུ་ཆེ་བའི་ང་རྒྱལ་ཤུགས་དྲག་བདོ་བ་རྣམས་གནོད་བྱེད་དེ་ངེས་
པར་མ་བཅོམ་པར་བློ་བདེ་མོར་བྱས་ནས་གཉིད་མི་འོང་བ་ཙམ་དུ་བརྩོན་པར་བྱེད་ན་གནོད་པ་
ཤིན་ཏུ་ཆེན་པོ་བྱེད་པའི་ཉོན་མོངས་པའི་དགྲ་གཞོམ་པ་ལ་ཅིའི་ཕྱིར་བརྩོན་པར་མི་བྱེད་དེ་ཤིན་
ཏུ་བརྩོན་པར་བྱ་རིགས་སོ གོ་ཆ་བགོས་པ་བརྟན་པར་བྱ་དགོས་པ་ནི། གསོད་བྱེད་ལ་ལྟོས་
མི་དགོས་པར་རང་བཞིན་གྱིས་ཏེ་རང་གི་ངང་གིས་རིང་དུ་མི་གནས་པར་གསོན་མཐའ་འཆི་བའི་
ནོན་པའི་སྡུག་བསྔལ་དང་ལྡན་པར་གྱུར་བའི་ཐ་མལ་གྱི་དགྲ་ཉོན་མོངས་པ་སྟེ་ཉམ་ཆུང་ཞིང་སྙིང་
རྗེའི་གནས་སུ་གྱུར་བ་དེ་དག་ཀྱང་གསོད་པ་སོགས་ཕྱིར་ཕ་རོལ་གྱི་གཡུལ་ངོར་བཙན་ཐབས་ཀྱིས་
ཞུགས་ཏེ་ཕན་ཚུན་གྲལ་དུ་བསྒྲིག་པའམ་ཚར་དུ་དངར་བ་སྟེ་གཡུལ་སྤྲད་པའི་ཚེ་སྙིང་སྟོབས་
བསྐྱེད་དེ་ནན་གྱིས་ཕ་རོལ་པོ་གཞོམ་པ་སྟེ་སྲོག་འཕྲོག་པར་འདོད་པའི་གཏུམ་པོ་དྲག་ཤུལ་ཅན་
ཡང་མདའ་མདུང་རལ་གྲི་སོགས་ཀྱི་མཚོན་རྣོན་གྱིས་ཡང་ཡང་ཕོག་པའི་སྡུག་བསྔལ་ཆེན་པོ་
རྣམས་ཁྱད་དུ་བསད་ནས་བཟོད་པར་བྱེད་ཅིང་ཕ་རོལ་པོ་གསོད་པ་ལ་སོགས་པའི་འདོད་པའི་
དོན་མ་གྲུབ་པར་ཁ་ཕྱིར་ཕྱོགས་པའམ་འབྱེར་པ་སྟེ་འབྲོས་པར་མི་བྱེད་པ་ཡིན་ན། དེ་བས་ཆེས་
ཆེར་ལྷག་པའི་དགྲ་བོ་དུས་རྟག་ཏུ་སྡུག་བསྔལ་མི་བཟོད་པ་སྣ་ཚོགས་མྱོང་དགོས་པ་ཀུན་གྱི་རྒྱུར་
77-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
གྱུར་བ། ཕར་གནོད་པ་མ་བྱས་ཀྱང་ཁོ་རང་སྐྱས་བ་ཙམ་ནས་རང་བཞིན་གྱིས་གནོད་པ་འབའ་
ཞིག་སྐྱེལ་བའི་དགྲར་ངེས་པ་ཅན་གཉེན་པོའི་མཚོན་གྱིས་མ་བཅོམ་པར་ནམ་ཡང་འགག་པར་མི་
འགྱུར་བ་འདི་དག་གཞོམ་པའི་ཕྱིར་དུ་བརྩོན་པ་བསྐྱེད་ནས་ཞུགས་པ་བདག་ལ་དེང་གཉེན་པོ་
བསྟེན་པའི་སྐབས་འདིར་ཚ་གྲང་བཀྲེས་སྐོམ་ངལ་དུབ་ལ་སོགས་པ་སྡུག་བསྔལ་བརྒྱ་ཕྲག་དུ་མའི་
རྒྱུར་གྱུར་བ་གང་གིས་ཀྱང་སེམས་ཞུམ་ཞིང་དཔའ་འཁུམས་པའི་ཡི་ཆད་པའམ་དེར་གཉེན་པོ་
བསྟེན་མི་ནུས་སྙམ་ནས་སྒྱིད་ལུག་པར་མི་འགྱུར་བར་ཉོན་མོངས་པའི་དགྲ་མ་ཐུལ་བར་དུ་ཕྱིར་མི་
ལྡོག་པར་བརྩོན་པར་བྱེད་དགོས་པ་སྨོས་ཅི་དགོས་ཞེས་པའོ། དོན་ཆེན་འགྲུབ་པའི་རྒྱུ་ཡིན་
པས་བཟོད་རིགས་པ་དཔེས་བསྟན་པ་ནི། ཅིའི་ཕྱིར་ཞུམ་པ་དང་སྒྱིད་ལུག་པར་མི་བྱ་ཞེ་ན
འཇིག་རྟེན་ན་སྡིག་སྡུག་འབའ་ཞིག་བསྐྱེད་པ་ལས་རང་གཞན་ལ་ཕན་པའི་དོན་ཅི་ཡང་མེད་པ་ལ་
ཡོད་པ་ལྟར་བྱས་ནས་ཁྲོས་འཁྲུགས་ཀྱིས་འཐབ་རྩོད་བྱེད་པའི་ཚེ་དགྲ་ཡི་མཚོན་གྱིས་རང་གི་ལག་
པ་དང་དཔུང་པ་གདོང་བ་དང་སྙིང་ག་སོགས་ལ་རྨ་སྲོལ་བཏོད་པར་བྱས་པའི་རྨེན་པའི་ཤུལ་ཡང་
འདི་དེའི་ཚེ་བཏོད་པ་ཡིན་ནོ་ཞེས་ངོམ་ཞིང་རང་དཔའ་བོར་མཚོན་པའི་རྟགས་བྱས་པ་ལུས་ལ་
རྒྱན་དང་འདྲ་བར་སྲེལ་པ་སྟེ་འཆང་བར་བྱེད་ན། རང་གཞན་ཐམས་ཅད་ཀྱི་དོན་ཆེན་པོ་
འགྲུབ་པའི་རྒྱུ་རྫོགས་བྱང་ཉིད་སྒྲུབ་པའི་ཕྱིར་རྒྱལ་སྲས་གྱི་སྤྱོད་པ་ལ་ཡང་དག་པར་བརྩོན་པར་
འགྱུར་བ་བདག་ལ་ཉོན་མོངས་པའི་གཉེན་པོར་གྱུར་བའི་དམ་པའི་ཆོས་སྒྲུབ་པའི་ཕྱིར་དཀའ་
སྤྱད་ཀྱི་སྡུག་བསྔལ་བྱུང་བ་ནི་ཅིའི་ཕྱིར་གནོད་བྱེད་ཡིན་ལ། དེའི་ཕྱིར་ཕན་བདེའི་རྒྱུ་བྱང་ཆུབ་
སྒྲུབ་པའི་གྲོགས་ཁོ་ན་ཡིན་པས་སྒྱིད་ལུག་མི་བྱ་བར་སྤྲོ་བ་དང་བཅས་པས་བརྩོན་རིགས་སོ་ཞེས་
པའོ ། ཉོན་མོངས་པ་གཞོམ་པ་ལ་བརྩོན་དགོས་མོད་ཀྱི་རང་གི་བདེ་་བ་དང མི་འགལ་བར་
བརྩོན་རིགས་ཀྱི་གནོད་པའི་སྡུག་བསྔལ་དུ་མ་དང་བཅས་བཞིན་དུ་བརྩོན་མི་རིགས་སོ་སྙམ་ན
འཇིག་རྟེན་ན་ཉ་བཤོར་པའི་ཉ་བ་སོགས་རྔོན་པ་དང་ཕྱུགས་གསོད་པའི་གདོལ་པ་གཞན་ནོར་
བརྐུ་འཕྲོག་བྱེད་པའི་ཆོམ་རྐུན། སོ་རྣམས་ཀྱི་ལས་ཀྱིས་འཚོ་བའི་ཞིང་པ་དང་ལ་སོགས་པས་
བསྟན་པ་ཁེ་ཆེན་པོ་ཐོབ་པའི་ཕྱིར་ཉོ་འཚོང་བྱེད་པའི་ཚོང་བ་དང་གཞན་གྱི་ཟས་གོས་ལ་བརྟེན་
ནས་འཚོ་བའི་བྲན་གཡོག་ལས་བྱེད་རྣམས་རང་རང་གི་ཆུང་མ་བུ་དང་བུ་མོ་སོགས་ཀྱི་ཚེ་འདིའི་
ཟས་གོས་ཙམ་ཞིག་སེམས་ཤིང་སྒྲུབ་པར་བྱེད་པ་ལྟ་བུ་འཇིག་རྟེན་གྱི་དགོས་པ་དམན་པ་སྒྲུབ་པའི་
ཆེད་དུ་ཡང་གྲང་བ་དང་ཚ་བ་དང་རླུང་དང་ཆར་བ་དང་སྡིག་སྦྲུལ་དང་གཅན་གཟན་ལ་སོགས་
པའི་གནོད་པ་ཐམས་ཅད་ལ་བསྲན་བཙུགས་ནས་སྲོག་དང་བསྡོས་ཏེ་ཉིན་མཚན་ཀུན་ཏུ་བཟོད་
པར་བྱེད་ན། མཐའ་ཡས་པའི་འགྲོ་བ་མ་ལུས་པའི་ཕན་བདེ་སྒྲུབ་པའི་དོན་གྱི་ཕྱིར་ཆོས་ལ་
དཀའ་སྤྱད་ཀྱི་སྡུག་བསྔལ་བདག་ལྟ་བུས་ཅིས་མི་བཟོད་ཅེས་སྡུག་བསྔལ་ལ་མི་འཇིགས་པའི་བློ་
78

སྤྱོད་འཇུག་འགྲེལ་གཞུང་ལམ་གསལ་བྱེད་ཉི་ཟླའི་སྣང་བ།
བསྐྱེད་པར་བྱའོ། ། འདི་དག་གིས་ཉོན་མོངས་སྤོང་པའི་དཀའ་སྤྱད་ལ་ཁུར་དུ་མི་འཛིན་པར་
རྒྱན་དུ་བལྟ་བའི་སྒོ་ནས་སེམས་སྟོབས་བསྐྱེད་ཚུལ་བསྟན་ཏོ། ། མ་བརྩོན་ན་དམ་བཅའ་དང་
འགལ་བས་བརྩོན་རིགས་པ་ནི། གཞན་ཉོན་མོངས་པ་ལས་སྒྲོལ་བར་དམ་བཅས་པས་དེ་ལ་
བརྩོན་པར་རིགས་ཀྱི་རང་རྒྱུད་ཀྱི་ཉོན་མོངས་པ་གཞོམ་མི་ས་ཏེ་ཉན་རང་ལྟར་ཞི་མཐར་ལྟུང་
བར་མི་འགྱུར་རམ་ཞེ་ན། ཕྱོགས་བཅུ་ནམ་མཁའི་མཐས་གཏུགས་པར་ཁྱབ་པའི་འགྲོ་བ་
ཐམས་ཅད་ཉོན་མོངས་པའི་འཆིང་པ་ལས་བསྒྲལ་པར་བྱའོ་ས་སྔར་སེམས་བསྐྱེད་པའི་སྐབས་
སུ་དམ་བཅས་པ་ཡིན་ན་གང་ཚེ་གཞན་ཉོན་མོངས་པ་ལས་བསྒྲལ་ནས་གཞན་དོན་འགྲུབ་པ་ལྟ་
ཞོག་བདག་ཉིད་ཀྱང་ཆགས་སོགས་ཉོན་མོངས་པ་རྣམས་ལས་མ་གྲོལ་བར་ཉོན་མོངས་པའི་
གཞན་དབང་དུ་གྱུར་བས་རང་དོན་ཙམ་ཡང་རྫོགས་པར་མ་གྱུར་ན་བདག་རང་གི་བློའི་ནུས་པའི་
ཚོད་ཀྱང་མི་ཤེས་པར་བབ་ཅོལ་དུ་འགྲོ་བ་མཐའ་དག་ཉོན་མོང ་ལས་སྒྲོལ་ཞེས་སྨྲ་བ་ཇི་ལྟར་
སྨྱོན་པ་མིན་ཏེ་སྨྱོན་པ་དང་ཁྱད་མེད་དུ་གྱུར་བས་ན་ཐོག་མར་རང་ཉིད་ཉོན་མོངས་པའི་དབང་
དུ་མི་གཏོང་བར་རང་རྒྱུད་ཀྱི་ཉོན་མོངས་པ་གཞོམ་པ་ལ་བརྩོན་པར་བྱས་ཏེ་རང་གྲོལ་བས་ནི་
གཞན་སྒྲོལ་ནུས་ཀྱི་རང་ཉོན་མོངས་པ་ལས་མ་གྲོལ་ང་རང་རྒྱུད་བར་གཞན་དོན་རྫོགས་
པར་བྱ་མི་ནུས་པའི་ཕྱིར་རོ། རྒྱུ་མཚན་དེ་ལྟ་བས་ན་དང་པོར་རང་རྒྱུད་ཀྱི་ཉོན་མོངས་པའི་
དགྲ་གཞོམ་པ་ལ་བསམ་པའི་སྒོ་ནས་སྡུག་བསྔལ་ཁྱད་དུ་བསད་དེ་སྦྱོར་བའི་སྒོ་ནས་གཉེན་པོ་
བསྟེན་པ་ལ་རྟག་ཏུ་ཕྱིར་མི་ལྡོག་པའི་བརྩོན་འགྲུས་བསྟེན་ནས་རང་རྒྱུད་འདུལ་བ་ལ་འབད་པར་
བྱ་དགོས་སོ།
གསུམ་པ་ཉོན་མོངས་ཇི་ལྟར་སྤོང་ཚུལ་ནི། འདི་ལ་བདག་གིས་སོགས་ཏེ། དེ་ལ་
གཉེན་པོ་བསྲན་འཛུག་པ་ནི ཉོན་མོངས་པ་སྤོང་པའི་ཕྱིར་དུ་གཉེན་པོ་བསྟེན་པ་འདི་ལ་
བདག་གིས་འདུན་པ་དྲག་པོ་བསྐྱེད་དེ་མངོན་པར་ཞེན་པར་བྱ་ཞིང་ཐོག་མེད་ནས་ཉོན་མོངས་པ་
འདིས་བདག་ལ་གནོད་པ་དཔག་མེད་བྱས་སོ་ཞེས་འཁོན་དུ་བཟུང་ནས་བརྩོན་འགྲུས་བརྟན་
པོས་སྤང་གཉེན་ཕན་ཚུན་གཡུལ་སྤྲད་དེ་གཉེན་པོའི་དཔུང་ཚོགས་ལ་བརྟེན་ནས་སྤང་བྱའི་དགྲ་
གཞོམ་པར་བྱའོ། ། གཉེན་པོ་ལ་ཆགས་ཤིང་སྤང་བྱ་ལ་སྡང་པའི་འཁོན་འ འདི་སྤང་བྱའི་
ཉོན་མོངས་པ་མིན་ནམ་ཞེ་ན། སྤང་བྱ་ལ་འཁོན་དུ་འཛིན་ཅིང་སྤོང་བྱེད་ཀྱི་ཁ ན་པོར་ཞེན་པ་
བསྐྱེད་ནས་བསྟེན་པའི་རྣམ་པ་དེ་འདྲ་བའི་ཉོན་མོངས་པ་ཞེན་ཆགས་དང་འཁོན་འཛིན་ལྟར་
སྣང་བའི་མིང་དེ་ལྟར་བཏགས་ནའང་དོན་དྲན་པ་དང་ཤེས་བཞིན་ལྟ་བུའི་ཉོན་མོངས་འཇོམས་
བྱེད་ཀྱི་གཉེན་པོའི་ཕྱོགས་སུ་གཏོགས་ཀྱི་ཉོན་མོངས་མཚན་ཉིད་པ་མིན་པས་གཞོམ་བྱའི་ཉོན་
མོངས་པའི་ཕྱོགས་སུ་མ་གཏོགས་སོ། ། ཉོན་མོངས་སྤོང་པ་ལ་དཀའ་བ་བརྒྱ་ཕྲག་འོང་བས་དེ་
- 79 -

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
ལ་ཉེ་བར་བཏུད་ནས་བསྟེན་པ་སླའོ་ཞེ་ན། བདག་ནི་མདུང་ཐུང་ལྟ་བུའི་བསྣུན་ནས་བསྲོགས་
ཏེ་རྒྱུ་མ་བླུགས་ནས་འཕྲལ་དུ་བསད་པའི་དོན་ཏེ། ཡང་ན་འཕྲལ་དུ་གསོན་པོར་བཤས་ཏེ་དུམ་
བུར་གཏུབས་ནས་བསད་པ་ལ་ཡང་འཇུག་པས་དེ་ལྟར་བསད་པར་གྱུར་ཏམ བདག་གི་མགོ་
བོ་དྲུངས་ནས་བཅད་དེ་ས་ལ་ལྷུང་བར་བྱས་ནས་བསད་ཀྱང་བླའི་དེ་དག་ནི་ཚེ་འདིའི་སྲོག་དང་
བྲལ་བ་ཉིད་དུ་ཟད་ལ། རྣམ་པ་ཀུན་ཏུ་ཉོན་མོངས་པའི་དགྲ་ལ་འདུད་པའི་སྒོ་ནས་དེའི་དབང་
དུ་འགྲོ་བར་མི་བྱའོ། དེས་ནི་དམྱལ་བའི་སྡུག་བསྔལ་སོགས་མི་འདོད་པའི་རིགས་ཐམས་ཅད་
བསྐྱེད་ཅིང་འདོད་པ་ཐམས་ཅད་ཀྱི་གེགས་བྱེད་ལ་ཕན་བདེ་མཐའ་དག་འཇོམས་པས་སོ། །
དེ་ནས་སྤོང་ནུས་པས་སྤྲོ་བ་བསྐྱེད་པ་ལ་གནས་པའི་རྟེན་མེད་པས་སྤོང་ནུས་པ་ནི། འདི་ལན་
གཅིག་སྤོང་ནུས་ཀྱང་ནུས་པ་བརྟས་ནས་ཚུར་གནོད་དུ་འོང་ངོ་སྙམ་ན། འཇིག་རྟེན་ཐ་མལ་
བའི་དགྲ་བོ་རྣམས་ནི་ཡུལ་ནས་དབྱུང་དཀའ་ཞིང་ལན་ཅིག་ཡུལ་ནས་དབྱུང་ནུས་པར་གྱུར་ན་
ཡང་ནི། ཡུལ་གཞན་དག་ཏུ་གནས་བཅས་ཤིང་ས་ཕྱོགས་བཙན་པོ་ཞིག་ཡོངས་སུ་བཟུང་ནས་
དེར་མཐུ་དང་ནུས་པ་བརྟས་ཏེ་རྒྱས་ན་ནས་རང་ཉིད་ཡུལ་ནས་དབྱུང་མཁན་གྱི་དགྲ་ལ་
གནོད་ལན་འཇལ་ཞིང་ཚར་གཅོད་པའི་ཆེད་དུ་ཕྱིར་ལྡོག་ཅིང་གནོད་པ་བྱེད་དུ་འོང་གི ཉོན་
མོངས་པའི་དགྲའི་ངང་ཚུལ་ནི་དེ་དང་འདྲ་བ་མ་ཡིན་ཏེ། གཉེན་པོའི་སྟོབས་ཀྱིས་ལན་གཅིག་
ས་བོན་རྩ་བ་ནས་ཕྱུང་སྟེ་སྤངས་ན་དེ་ནས་ཡུལ་གཞན་བཟུང་ནས་གནས་ས་ཡང་མེད་པ་ལ་ནུས་
པ་འཕེལ་ནས་སླར་རྒོལ་དུ་འོང་བ་ཡང་གཏན་ནས་མི་སྲིད་དོ། ། དེ་ནི་ཀུན་རྫོབ་ཀྱི་གཉེན་པོ་
སྒོམ་ཚུལ་ཡིན་ལ། དོན་དམ་པའི་གཉེན་པོ་སྒོམ་ཚུལ་ལ། བདེན་པར་མ་གྲུབ་པས་སྤོང་ནུས་
པ་ནི། དེ་ཡང་སྤང་བྱ་ཉོན་མོངས་པ་འདི་དག་གི་རང་བཞིན་ལ་དཔྱད་ན་གཞོམ་སླ་བས་དེ་ལ་
ཉོན་མོངས་ཞེས་བརྙས་ཚིག་གིས་བསྟན་ལ། དེ་ལྟ་བུའི་ཉོན་མོངས་པ་རྣམས་ནི་རྩ་བ་ཕྱིན་ཅི་
ལོག་གི་ཀུན་རྟོག་ལས་བྱུང་བ་ཙམ་ཡིན་གྱི་རང་བཞིན་གྱིས་གནས་པའི་རྟེན་མེད་པས་ན་གཉེན་པོ་
སྟོང་ཉིད་རྟོགས་པའི་ཤེས་རབ་ཀྱི་མིག་གིས་བལྟས་ནས་དེའི་རང་བཞིན་ཤེས་པ་ཙམ་གྱི་སྒོ་ནས་
སྤང་བར་བྱ་བ་ཡིན་ཞིང་། འཇིག་རྟེན་པའི་ཤེས་རབ་ཀྱིས་ས་བོན་མགོ་གནོན་པ་དང་འཇིག་
རྟེན་ལས་འདས་པའི་ཤེས་རབ་ཀྱིས་དེའི་ས་བོན་རྩད་ནས་འབྱིན་པའི་སྒོ་ནས་སྤོང་པ་ཡིན་ལ།
དེ་ལྟར་ས་བོན་རྩད་སྤངས་ན་མངོན་གྱུར་རྒྱུད་ལ་སྐྱེ་མི་སྲིད་པའི་ཕྱིར་དེ་ལྟའི་སྤང་བྱ་དེ་
བདག་གི་ཡིད་ལས་གཉེན་པོས་བསལ་ན་དེ་གང་དུ་འགྲོ་བར་འགྱུར་ཏེ་འགྲོ་ས་མེད་ལ་གང་དུ་
གནས་ནས་ནུས་པ་རྙེད་དེ་སླར་བདག་ལ་གནོད་པའི་བྱ་བའི་ཕྱིར་འོང་བ་མི་སྲིད་དོ། ། དེ་
ལྟར་ཡིན་ཡང་གཉེན་པོ་བདག་མེད་རྟོགས་པའི་བློ་ནུས་སམ་བློ་སྟོབས་ཞན་པས་བདག་ལ་དེ་ལན་
གཅིག་རྩད་ནས་འདོན་པའི་བརྩོན་པ་མེད་པར་ཟད་ཅེས་པའོ། ། ཉོན་མོངས་ཉོན་མོངས་
80

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ཞེས་འཆད་པ་བླ་མ་དམ་པའི་གསུང་རྒྱུན་ལྟར་རོ། ། ཤེས་རབ་ཀྱི་མིག་གིས་སྤོང་ཚུལ་རྒྱས་
པར་སྟོན་པ་ནི། བརྩོན་པ་ཡོད་ཀྱང་ཤེས་རབ་ཀྱི་མིག་གིས་བལྟས་པ་ཙམ་གྱིས་སྤོང་མི་ནུས་སྙམ་
ན། རིགས་པ་ཡང་དག་གིས་བརྟགས་ཤིང་དཔྱད་ན་ཉོན་མོངས་པ་རྣམས་ནི་གཟུགས་སོགས་
ཕྱི་རོལ་གྱི་ཡུལ་གྱི་སྟེང་ན་རང་བཞིན་གྱིས་མི་གནས་ལ། མིག་དབང་སོགས་ནང་དབང་བོའི་
ཚོགས་ལའང་གནས་པ་མིན་ཞིང་ཡུལ་དབང་དེ་དག་གི་བར་ནའང་གནས་པ་མིན་ལ། གསུམ་
པོ་དེ་དག་ལས་གཞན་ནའང་རང་བཞིན་གྱིས་གནས་པ་མིན་ན་ཉོན་མོངས་པ་དེ་དག་རང་བཞིན་
གྱིས་གྲུབ་པ་ཞིག་གར་གནས་ནས་འགྲོ་བ་ཀུན་ལ་གནོད་པ་བྱེད་དེ་གང་དུའང་མི་གནས་ཤིང་
གནོད་བྱ་གནོད་བྱེད་རང་བཞིན་གྱིས་མ་གྲུབ་པའི་ཕྱིར། དེ་ལྟར་རང་བཞིན་གྱིས་མ་གྲུབ་པའི་
ཚུལ་རིགས་པས་གཏན་ལ་ཕབ་པ་བཞིན་དུ་ཤེས་ཤིང་རྟོགས་ནས་དེ་མ་ཐག་སྤོང་ནུས་སོ།
དེ་དག་ནི་ཉོན་པ་དོན་དམ་དུ་མ་གྲུབ་པར་སྒོམ་པ་ཡིན་ལ། ཀུན་རྫོབ་སྒྱུ་མ་ལྟར་སྒོམ་པ་
ནི། དེས་ན་ཉོན་མོངས་པ་འདི་དག་ནི་རང་བཞིན་གྱིས་གྲུབ་པས་སྟོང་བ་རྫས་སྔགས་སོགས་ཀྱི་
སྟོབས་ལས་མེད་བཞིན་དུ་སྣང་བའི་སྒྱུ་མ་དང་འདྲ་བས་རྫུན་པ་ཡིན་པ་དེ འདི་རང་བཞིན་
གྱིས་གྲུབ་པ་ཡོད་སྤོང་ག་ལ་ནུས་སྙམ་དུ་སྙིང་ལ་འཇིགས་པ་སྤོངས་ལ་གཉེ དིའི་རང་བཞིན་
ཤེས་ནུས་པའི་དེ་ཁོ་ན་ཉིད་རྟོགས་པའི་ཤེས་རབ་བསྟེན་པའི་ཕྱིར་བརྩོན་པ་བསྟེན་པར་རིགས་
པས་དེ་ལྟར་འབད་པར་གྱིས་ཤིག དེ་ལྟར་མིན་པར་སྤོང་ནུས་བཞིན་དུ་མི་སྤོང་བར་དོན་དང་
དགོས་པ་མེད་པ་ཉིད་དུ་ཉོན་མོངས་པའི་དབང་དུ་བཏང་ནས་བདག་ལ་དམྱལ་སོགས་ངན་སོང་
རྣམས་སུ་ཅི་སྟེ་སྡུག་བསྔལ་གྱིས་གནོད་པ་བྱེད་དུ་འཇུག་མི་རིགས་སོ་ཞེས་སོ། ། དེ་རྣམས་ནི་
སྤང་བྱ་ཉོན་མོངས་ལ་བསམ་ཏེ་བག་ཡོད་བྱ་བའི་ཚུལ་ཡིན་ལ། དེ་ལའང་གཉེན་པོ་བག་ཡོད་པ་
ལ་བརྟེན་ནས་སྤང་བྱ་ཉོན་མོངས་པའི་རྒྱུ་འགོག་པར་བྱེད་པ་ཡིན་ནོ། །
གསུམ་པ་དོན་བསྡུ་ནི། དེ་ལྟར་རྣམ་བསམས་སོགས་ཏེ། གོང་དུ་བཤད་པ་དེ་ལྟར་
ལེགས་པར་རྣམ་པར་བསམས་ནས་མདོ་དང་བསྟན་བཅོས་ལས་སམ་གོང་དུ་བག་ཡོད་ཀྱི་ལེའུ ར་
ཇི་སྐད་བཤད་པ་ཡི་བསམ་པ་སེམས་བསྐྱེད་དང་བྱང་ཆུབ་སེམས་དཔའི་གང་ལ་བསླབ་པར་འོས་
པའི་བསླབ་པ་རྣམས་ཇི་ལྟ་བ་བཞིན་དུ་སྒྲུབ་པའི་ཆེད་དུ་དེ་དག་གི་མི་མཐུན་ཕྱོགས་སྤོང་བ་དང་
གཉེན་པོ་ལ་ནན་ཏན་དུ་བྱེད་ཅིང་གཟོབ་པ་ལྷུར་ལེན་བྱེད་པའི་བསམ་པ་བག་ཡོད་ཀྱི་སྒོ་ནས་
སྦྱོར་བས་ཉམས་སུ་ལེན་པ་ལ་འབད་པར་བྱ་དགོས་ཏེ། དེ་ལྟར་མ་བྱས་ནའང་རང་རྒྱུད་ཀྱི་ཉོན་
མོངས་པའི་ནད་སོས་པ་མི་སྲིད་དེ། དཔེར་ན་སྨན་པ་མཁས་པའི་ངག་ལམ་མ་ཉན་ན་སྨན་དག་
གིས་ངེས་པར་བཅོས་དགོས་པའི་ནད་པ་སོས་པ་ག་ལ་ཡོད་དེ་མེད་པ་དེ་བཞིན་དུ་སྨན་པ་ཆེན་པོ་
སངས་རྒྱས་ཀྱི་བཀའ་ལུང་ལས་ཇི་ལྟར་བསྟན་པ་བཞིན་དུ་བསྒྲུབ་པར་མ་བྱས་ན་ལས་ཉོན་སྡུག་
€81

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བསྔལ་གྱི་ནད་ལས་གྲོལ་བ་ག་ལ་ཡོད་དེ་མེད་དོ། ། གཉིས་པ་ལེའུའི་མཚན་ནི། བྱང་ཆུབ་
སོགས་ཏེ། འདིས་བསླབ་པ་ལ་བག་ཡོད་བྱ་ཚུལ་སྟོན་པས་བག་ཡོད་བསྟན་པ་ཞེས་བྱ་བ་སྟེ་ལེའུ་
བཞི་བའོ།
གཉིས་པ་ལེའུ་ལྔ་བ་ཤེས་བཞིན་གྱི་ལེའུ་ལ་གཉིས། གཞུང་དང་མཚན་ནོ། དང་པོ་ལ་
བཞི བསླབ་པ་བསྲུང་བའི་ཐབས་སུ་སེམས་བསྲུང་བ། སེམས་བསྲུང་བའི་ཐབས་སུ་དྲན་
ཤེས་བསྟེན་ཚུལ། དྲན་ཤེས་དང་ལྡན་པའི་སྒོ་ནས་སེམས་སྦྱོང་གི་སྤྱོད་པ་ལ་བསླབ་ཚུལ
བསྒྲུབ་པ་ཕུན་སུམ་ཚོགས་པའི་ཡན་ལག་གཞན་བསྟན་པའོ། ། དང་པོ་ལ་གཉིས་མདོར་
བསྟན་པ་དང་། རྒྱས་པར་བཤད་པའོ
དང་པོ་ནི། བསླབ་པ་བསྲུང་པར་སོགས་ཏེ། དེ་ལ་སེམས་བསྲུང་དགོས་པའི་རྒྱུ་མཚན་
ནི བྱང་ཆུབ་སེམས་དཔའ་རྣམས་ཀྱིས་གང་ལ་བསླབ་པར་བྱ་བའི་ཕྱིན་དྲུག་སོགས་དང་དེའི་
མི་མཐུན་ཕྱོགས་ཀྱིས་མ་གོས་པར་ཡོངས་སུ་དག་པར་བསྲུང་བར་འདོད་པའི་སྐྱེས་བུ་དེ་ཡིས་དེ་
སྲུང་བྱེད་ཀྱི་ཐབས་ལ་བརྟེན་ནས་རབ་ཏུ་བསྒྲིམས་ནས་སེམས་ཕྱིན་ཅི་ལོག་གི་ཡུལ་ལ་བྱུང་རྒྱལ་དུ་
གཡོ་ཞིང་གཡེང་བ་འདི་ཉིད་རྩེ་གཅིག་བསྲུང་བ་ལ་འབད་པར་བྱ་སྟེ། གློག་དང་རྒྱ་མཚོའི་
རླབས་ལྟར་མི་བརྟན་ཞིང་གཡོ་བའི་སེམས་འདི་ལེགས་པར་བསྲུང་བར་མ་བྱས་ཤིང་དབང་དུ་མ་
གྱུར་ན་ཉེས་སྤྱོད་ལ་འཇུག་པས་ཚེ་འདིར་བསླབ་པ་བསྲུང་བར་ཡོང་ཡེ་སྟེ་རྣམ་པ་ཀུན་ཏུ་མི་ནུས་
པའི་ཕྱིར་རོ། ། གཉིས་པ་རྒྱས་པར་བཤད་པ་ལ་གསུམ། གནོད་པ་ཐམས་ཅད་སེམས་ལས་
བྱུང་ཚུལ། དགེ་བ་ཐམས་ཅད་སེམས་ལས་བྱུང་ཚུལ། དེས་ན་ངེས་པར་སེམས་བསྲུང་དགོས་
པར་བསྟན་པའོ། དང་པོ་ནི། སེམས་ཀྱི་གླང་པོ་སོགས་ཏེ། དེ་ལ་སེམས་མ་བསྲུང་བའི་
ཉེས་དམིགས་ནི། རང་ཉིད་གང་འདོད་འདོད་ལ་སྤྱོད་པའི་སེམས་ཀྱི་གླང་པོ་ཆགས་སོགས་
ཉོན་མོངས་པའི་མྱོས་པ་དྲན་ཤེས་ཀྱི་ལྕགས་ཀྱུས་དབང་དུ་མ་བྱས་པར་ཕྱིན་ཅི་ལོག་གི་ཡུལ་ལ་
ཡན་པར་བཏང་བས་ཉེས་སྤྱོད་སྣ་ཚོགས་པ་ལ་ཞུགས་ཏེ་ཕྱི་མར་མནར་མེད་པའི་དམྱལ་བ་སོགས་
སུ་སྡུག་བསྔལ་བསྐྱེད་ནས་གནོད་པ་བྱེད་པ་ལྟར། ཐ་མལ་གྱི་གླང་ཆེན་འདུལ་སྦྱོང་གི་ས་མ་
ཐུལ་ཞིང་མྱོས་བྱེད་ཀྱི་ཆང་གིས་མྱོས་པ་ཡིས་མཐོང་བ་དང་མ་མཐོང་བའི་འཇིག་རྟེན་འདི་ན་
མནར་མེད་སོགས་ཀྱི་སྡུག་བསྔལ་བསྐྱེད་པ་དེ་འདྲ་བའི་གནོད་པ་ཆེན་པོ་མི་བྱེད་དེ་བྱེད་མི་སྲིད་
པས་སེམས་མ་ཉམས་པར་བསྲུང་བར་བྱའོ། སེམས་བསྲུང་བའི་ཕན་ཡོན་སྤྱིར་བསྟན་པ་ནི།
རྣམ་པ་ཀུན་ནས་བླང་དོར་གྱི་གནས་མི་བརྗེད་པའི་དྲན་པའི་ཐག་པ་ཡིས་སེམས་ཀྱི་གླང་པོ་ཆེ་
ཚུལ་མིན་ཡིད་བྱེད་ཀྱི་ཉོན་མོངས་པའི་མྱོའི་ཆུས་མྱོས་ཤིང་དྲེགས་པར་གྱུར་བ་འདི་ཕྱིན་ཅི་ལོག་གི་
ཡུལ་ལ་འཇུག་པ་བཀག་ནས་ཚུལ་བཞིན་ཡིད་བྱེད་ཀྱི་དགེ་བའི་དམིགས་རྣམས་ཀྱི་ཀ་ཆེན་བརྟན་
82-

སྤྱོད་འཇུག་འགྲེལ་ང བ་གཞུང་ལམ་གསལ་བྱེད་ཉི་ཟླའི་སྣང་བ།
པོ་ལ་དམ་དུ་བཏགས་ན་འདི་ཕྱིར་གནོད་པའི་འཇིགས་པ་ཐམས་ཅད་མེད་པར་འགྱུར་ཞིང་རང་
གཞན་ལ་ཕན་བདེ་མཐའ་དག་སྐྱེད་བྱེད་ཀྱི་རྒྱུར་གྱུར་བའི་དགེ་བ་སྤྱི་དང་འཆད་འགྱུར་ལྟར་གྱི་
ཕྱིན་དྲུག་གི་དགེ་བ་ཐམས་ཅད་ཆེད་གཉེར་དཀའ་ཚེག བསྒྲུབས་མི་དགོས་བར་འབད་
མེད་དུ་ལག་ཏུ་གཏད་པ་བཞིན་དུ་འོང་བར་འགྱུར་ཏེ་དེའི་རྒྱུ་ཐོབ་ེ་ཕྱིར དཔེར་ན་ཆར་བ་
བབས་པས་འབྲས་སཱ་ལུ་སྐྱེས་ཟེར་བ་བཞིན་ནོ། ཁྱད་པར་འཇིགས་པ་ཐམས་ཅད་སེལ་བ་ནི
ནང་གི་སེམས་བསྲུངས་ཀྱང་ཕྱི་རོལ་གྱི་གནོད་བྱེད་མང་པོ་ཡོད་པས་འཇིགས་པ་ཐམས་ཅད་མེད་
པར་ག་ལ་འགྱུར་སྙམ་ན་འགྱུར་ཏེ། ཚེ་འདིར་འཇིགས་པ་སྐྱེད་པའི་སྟག་དང་སེང་གེ་དང་གླང་
ཆེན་དང་དྲེད་དང་དུག་སྦྲུལ་དང་མི་དང་མི་མིན་གྱི་དགྲ་གཞན་རྣམས་ཐམས་ཅད་དང་། ཕྱི་
མར་འཇིགས་པ་སྟེར་བའི་སེམས་ཅན་དམྱལ་བའི་སྲུང་མ་འཇིགས་སུ་རུང་བའི་གཤིན་རྗེའི་སྐྱེས་
བུ་སོགས་དང་རང་ལ་མཐུ་གཏད་མནན་བསྲེག་སོགས་ཀྱི་སྒོ་ནས་གནོད་པའི་སྦྱོར་བ་བྱེད་
པའི་བྱད་མ་དང་དེ་བཞིན་དུ་ཡི་དྭགས་ཀྱི་འགྲོ་བར་གཏོགས་པའི་སྲིན་པོ་སོགས་གནོད་བྱེད་
རྣམས་ཀྱང་སེམས་འདི་གཅིག་པུ་གཉེན་པོ་འཇུག་ལྡོག་གི་གནས་མི་བརྗེད་པའི་དྲན་པའི་ཐག་
པས་དགེ་བའི་དམིགས་པ་ལ་བཏགས་པ་ཡིས་འཇིགས་པ་ཐམས་ཅད་བསྐྱེད་པའི་རྒྱུ་བཟློག་པའི་
སྒོ་ནས་ཕྱི་རོལ་གྱི་གདུག་ཅན་མ་རུངས་པ་དེ་དག་ཐམས་ཅད་བཏགས་ང་འདྲ་བར་གནོད་
འཚེ་ཅུང་ཟད་ཀྱང་མི་བྱེད་པར་འགྱུར་ལ། ནང་རང་གི་སེམས་འདི་གཅིག་པུ་གཉེན་པོ་འཇུག་
ལྡོག་གི་བྱ་བ་ལ་མཁས་པའི་ཤེས་བཞིན་གྱི་སྟོབས་ཀྱིས་ཉེས་སྤྱོད་ལ་རང་དགར་འཇུག་པ་བཏུལ་བ་
ན་འཇིགས་པ་ཐམས་ཅད་ཀྱི་རྒྱུ་ཐུལ་བའི་སྒོ་ནས་སྟག་སེང་སོགས་ཕྱི་རོལ་གྱི་གནོད་བྱེད་དེ་དག་
ཐམས་ཅད་ཐུལ་བ་དང་འདྲ་བར་རང་གི་དབང་དུ་འདུ་ཞིང་གནོད་པ་ཅི་ཡང་མི་བྱེད་པར་འགྱུར་
བས་ན སེམས་དགེ་བའི་དམིགས་པ་ལ་བཏགས་ནས་འདུལ་བ་ལ་འབད་པར་བྱའོ
སེམས་ཐུལ་ན་དེ་དག་ཐམས་ཅད་ཐུལ་བའི་རྒྱུ་མཚན་སྟོན་པ་ལ། ཡིད་ཆེས་པའི་ལུང་གིས་སྒྲུབ་
པ་ནི། འདི་ལྟར་ཚེ་འདི་ཕྱིའི་འཇིགས་པ་ཐམས་ཅད་དང་ལུས་སེམས་ཀྱི་སྡུག་བསྔལ་དང་ཡིད་
མི་བདེ་བ་དཔག་ཏུ་མེད་པ་ཇི་སྙེད་ཅིག་ཡོད་པ་ཡང་སྔར་གྱི་ལས་ངན་གྱི་འཕེན་པའི་དབང་གིས་
འབྱུང་ལ སེམས་པ་དང་དེས་ཀུན་ནས་བསླངས་པའི་ལུས་ངག་གི་ལས་ཡིན་ལ་ཟག་བཅས་ཀྱི་
ལས་དེ་དག་ཀྱང་ཉོན་མོངས་པའི་གཞན་དབང་དུ་གྱུར་བའི་ཕྱིན་ཅི་ལོག་གི་སེམས་ཀྱིས་བསགས་
པ་ཡིན་ཕྱིར་སེམས་མེད་ན་མི་འབྱུང་བས་སེམས་ལས་བྱུང་བ་ཡིན་ནོ། ། ཞེས་ཤེས་བྱ་ཐམས་
ཅད་ཀྱི་གནས་ཚུལ་ཇི་ལྟ་བ་བཞིན་རང་ཉིད་ཀྱི་ཐུགས་སུ་ཆུད་ནས་གདུལ་བྱ་ལ་ཡང་དག་པར་
གསུངས་པ་སྟོན་པ་ཐམས་ཅད་མཁྱེན་པ་ཉིད་ཀྱིས་བསྟན་ཏེ། དཀོན་མཆོག་སྤྲིན་ལས
སེམས་ནི་མི་རྟག་པ་ལ་རྟག་པར་མངོན་པར་དགའ་བའོ། ། སྡུག་བསྔལ་ལ་བདེ་བར་མངོན་
83

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
པར་དགའ་བའོ། བདག་མེད་པ་ལ་བདག་ཏུ་མངོན་པར་དགའ་བའོ། ། མི་གཙང་བ་ལ་
གཙང་བར་མངོན་པར་དགའ་བའོ ། གཡོ་ཞིང་མི་བརྟན་པ་ལ་མྱུར་དུ་འགྱུར་བའོ།
ཉོན་མོངས་པ་རྣམས་ཀྱི་རྩ་བའོ ། ངན་སོང་རྣམས་ཀྱི་སྒོའོ ། ཉེ་བའི་ཉོན་མོངས་པ་
རྣམས་ཀྱི་གཞིའོ ། བདེར་འགྲོ་རྣམས་ཆུད་གསོན་པའོ། ། འདོད་ཆགས་དང་ཞེ་སྡང་
དང་གཏི་མུག་རྣམས་ཀྱི་རྐྱེན་དུ་གྱུར་བའོ། ཆོས་ཐམས་ཅད་ཀྱི་བདག་པོར་གྱུར་བའོ།
རིགས་ཀྱི་བུ་ཆོས་ཐམས་ཅད་ནི་སེམས་སྔོན་དུ་འགྲོ་བ་ཅན་ཏེ་གང་གི་ཚེ་སེམས་འབའ་ཞིག་དབང་
དུ་གྱུར་ན་ཆོས་ཐམས་ཅད་དབང་དུ་འགྱུར་རོ། ། ཞེས་སོ། ། རིག་པ་དང་ལུང་གཉིས་ཀས་
སྒྲུབ་པ་ནི། གཞན་ཡང་དམྱལ་སོགས་ཀྱི་འཇིགས་པ་དང་སྡུག་བསྔལ་སོགས་མྱོང་བ་ཡང་རང་
གི་སྔོན་གྱི་སྡིག་སེམས་ལས་བྱུང་བ་མ་ཡིན་ན སེམས་ཅན་དམྱལ་བ་པ་རྣམས་ལ་གནོད་པ་
སྟེར་པའི་མཚོན་ཆ་མདུང་ཐུང་དང་སོག་ལེ་དང་གཏུན་ཤིང་དང་རལ་གྲིའི་ནགས་ཚལ་ལ་
སོགས་པ་རྣམས་སུ་ཞིག་གིས་ནི་དོན་གང་གི་ཆེད་དུ་འབད་ནས་བྱས་ཏེ་བྱེད་པ་པོ་གཞན་སུ་ཡང་
མེད་ལ། དེ་བཞིན་དུ་མེ་རབ་ཏུ་འབར་བའི་ལྕགས་བསྲེགས་ཀྱི་ས་གཞི་སུ་ཡིས་བྱས་ཏེ
དབང་ཕྱུག་དང་ཚངས་བ་ལ་སོགས་པ་བྱེད་པ་པོ་གཞན་སུས་ཀྱང་མ་བྱས་སོ། ཤལ་མ་རིའི་
སྟེང་འོག་ཏུ་འབབ་འཛེགས་བྱེད་པའི་མོ་ཚོགས་ཏེ་བུད་མེད་དེ་དག་ཀྱང་སྔར་ལོག་པར་གཡེམ་
པར་ཞུགས་པའི་སྡིག་སེམས་ཀྱིས་བསྐྱེད་པ་ལས་གཞན་པའི་རྒྱུ་ཅི་ལས་བྱུང་གང་ལས་ཀྱང་མ་བྱུང་
སྟེ། དེས་ན་དེ་འདྲ་བའི་འཇིགས་པ་དང་སྡུག་བསྔལ་གྱི་རྣམ་པར་སྣང་བ་དེ་དང་དེ་དག་ཐམས་
ཅད་ཀྱང་རང་གི་སྡིག་པ་མི་དགེ་བའི་ལས་མངོན་པར་འདུ་བྱས་ཤིང་བསགས་པའི་སེམས་ཉིད་
ཀྱིས་བསྐྱེད་པ་ཡིན་པར་ཐུབ་དབང་ཐམས་ཅད་མཁྱེན་པས་གསུངས་ཏེ། འགྲོ་བ་རྣམ་འབྱེད་
ཀྱི་མདོ་ལས། ལྕགས་ཀྱི་ས་གཞི་འབར་ཞིང་ཚ འབར་བའི་མེ་ལྕེས་ཀུན་ནས་ཁྱབ།
ལྕགས་ཀྱི་སོག་ལེ་རྣོན་པོ་ཡིས། ། ལུས་གཅིག་ཆ་ཤས་བརྒྱར་གཤགས་པ། ལུས་ངག་ཡིད་
ཀྱི་སྡིག་པ་ཅན། ། རྣམས་ཀྱི་སེམས་ལས་བྱུང་བ་ཡིན། ། ཞེས་སོ། ། དེ་དག་གི་དོན་
བསྡུ་བ་ནི འཇིགས་པ་དང་སྡུག་བསྔལ་ཐམས་ཅད་སེམས་ལས་བྱུང་བ་ཡིན་པ་དེ་ལྟས་ཏེ་དེ་ལྟ་
བས་ན་འཇིག་རྟེན་གསུམ་སྟེ། ས་འོག་ས་སྟེང་ས་བླའི་འཇིག་རྟེན་གསུམ་མམ་ཁམས་གསུམ་པོ་
ཐམས་ཅད་ན་རང་གི་སེམས་སྡིག་པའི་དབང་དུ་གྱུར་བའི་སྣང་བ་ལས་འཇིགས་ངཔའི་རྒྱུ་གཞན་
འགའ་ཡང་མེད་པའི་སེམས་དབང་དུ་བྱས་ནས་འདུལ་བ་ལ་འབད་པར་བྱའོ། ། གཉིས་པ་
དགེ་བ་ཐམས་ཅད་སེམས་ལས་བྱུང་ཚུལ་ནི གལ་ཏེ་འགྲོ་བ་སོགས་ཏེ། དེ་ལ་བྱང་ཆུབ་
སེམས་དཔའི་བསྒྲུབ་བྱའི་དགེ་བའི་གཙོ་བོ་ནི་ཕར་ཕྱིན་དྲུག་ཡིན་ལ་དེ་དག་ཀྱང་སེམས་ལ་རག་
ལུས་པར་རིམ་གྱིས་སྟོན་པ་ལ། སྦྱིན་པ་སེམས་ལ་ལྟོས་བ་ནི གལ་ཏེ་སྦྱིན་བྱའི་རྫས་བཏང་
-84-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
བས་འགྲོ་བ་མཐའ་དག་ལོངས་སྤྱོད་ཀྱིས་དབུལ་ཞིང་ཕོངས་པའི་བཀྲེན་པ་བོར་བས་ཏེ་བདེ་བའི་
ཡོ་བྱད་ཕུན་སུམ་ཚོགས་དང་ལྡན་པས་ཕྱུག་པོར་གྱུར་བ་དེ་སྦྱིན་པའི་ཕ་རོལ་ཏུ་ཕྱིན་པ་རྫོགས་
པའི་ཚད་ཡིན་པས་དངོས་པོ་གཙོ་ཆེའོ་ཞེས་འགའ་ཞིག་འདོད་པ་ལྟར་ཡིན་ན་ད་དུང་འགྲོ་བ་
བཀྲེན་ཞིང་ཕོངས་པ་དུ་མ་འཇིག་རྟེན་འདི་ན་མངོན་སུམ་དུ་ཡོད་པའི་ཕྱིར་ན་སྔོན་གྱི་སྐྱོབ་པ་
སངས་རྒྱས་རྣམས་ཇི་ལྟར་སྦྱིན་པའི་ཕ་རོལ་ཏུ་ཕྱིན་པ་རྫོགས་ཏེ་རྫོགས་མི་རིགས་པར་འགྱུར་
རོ ། སངས་རྒྱས་རྣམས་ཀྱིས་སྦྱིན་པའི་ཕར་ཕྱིན་མ་རྫོགས་པར་སུས་ཀྱང་འདོད་མི་ནུས་ཏེ་དེ་
དག་གིས་སྦྱིན་སོགས་རྒྱལ་སྲས་ཀྱི་སྤྱོད་པ་མཐའ་དག་རྫོགས་ཤིང་མཐར་ཕྱིན་ནས་སངས་རྒྱས་
བའི་ཕྱིར་ཏེ་དེས་ན་སྦྱིན་པའི་ཕར་ཕྱིན་རྫོགས་པ་འགྲོ་བའི་དབུལ་བ་བོར་བ་ལ་ལྟོས་པ་མ་ཡིན་
ནོ ། འོ་ན་སྦྱིན་སོགས་ལ་ཇི་ལྟར་སེམས་གཙོ་བོ་ཡིན་སྦྱིན་པ་ནི་སེམས་ཅན་གྱི་དབུལ་བ་སེལ་
པའི་མཚན་ཉིད་ཅན་ཡིན་པས་སེམས་ལ་མི་ལྟོས་པར་སེམས་ཅན་གྱི་དབུལ་བ་བོར་བ་ལ་ལྟོས་
དགོས་སོ་ཟེར་པའི་དོགས་པ་སྤོང་པ་སྟེ་འོག་མ་ཚུལ་ཁྲིམས་སོགས་ལའང་དེ་ལྟར་རོ། འོ་ན་
དེ་རྫོགས་ཚུལ་ཇི་ལྟར་ཡིན་ཞེ་ན། ཕྱི་རོལ་དུ་སེམས་ཅན་དབུལ་བ་དང་བྲལ་ལམ་མ་བྲལ་ཡང་
རུང་སྟེ་རང་གི་རྒྱུད་སྟེང་དུ་བདོག་པ་ཐམས་ཅད་གཏོང་བའི་སེམས་གོམས་ཤིང་མཐར་ཕྱིན་པས་
སྦྱིན་པ་རྫོགས་པ་ཡིན་ཞེས་སྟོན་པ་ནི་འདི་ལྟར་རང་ལ་བདོག་པའི་དངོས་པོ་ལུས་ལོངས་སྤྱོད་དགེ་
རྩ་གསུམ་གྱིས་བསྡུས་པ་གང་ཡོད་ཐམས་ཅད་ལ་སེར་སྣའི་ཀུན་འཛིན་བཅོམ་ནས་གཞན་ལ་
་ཐག་པ་ནས་གཏོང་ཞིང་
བསམ་པ་ཐག་པ་ན ར་མ་ཟད་བཏང་བའི་འབྲས་བུ་ཕན་ཡོན་དང་བཅས་ཏེ་སྦྱིན་
ཡུལ་སོགས་ཀྱི་སྐྱེ་བོ་ཀུན་ལ་བཏང་བར་འདོད་པའི་སེམས་གོམས་པ་མཐར་ཕྱིན་ནས་ཆགས་དང་
སེར་སྣ་བྲལ་བ་དེ་ཉིད་ཀྱིས་སྦྱིན་པའི་ཕ་རོལ་ཏུ་ཕྱིན་པའི་ཉམས་ལེན་རྫོགས་པར་མདོ་ལས་
གསུངས་ཏེ། རྒྱུ་མཚན་དེ་ལྟ་བས་ན། སྦྱིན་པ་དེའི་ངོ་བོ་དེ་ནི་གཏོང་སེམས་དང་གོམས་པ་
མཐར་ཕྱིན་པ་སྦྱིན་པའི་ཕར་ཕྱིན་རྫོགས་པའི་མཚན་ཉིད་དུ་འདོད་པས་ན་སེམས་ཉིད་དོ་ཞེས་
ལུས་ངག་མི་གཙོ་བར་སྦྱིན་པ་སེམས་སྟེང་ནས་འཇོག་དགོས་ཞེས་བསྟན་ཏོ། དེ་ལྟས་དེ་ནི་
སེམས་སོགས་ཀྱི་ཚིག་རྐང་འོག་མ་རྣམས་ལ་སྦྱར་བར་བྱ་ཞིང་དོན་ཡང་དེ་ལྟར་རོ མདོ་
ལས ཇི་ལྟར་གསུངས་ན། བློ་གྲོས་མི་ཟད་པས་བསྟན་པ་ལས། སྦྱིན་པའི་ཕ་རོལ་ཏུ་ཕྱིན་
པ་གང་ཞེ་ན། འདི་ལྟ་སྟེ་བདོག་པ་ཐམས་ཅད་འབྲས་བུ་དང་བཅས་ཏེ་གཞན་ལ་གཏོང་བའི་
སེམས་སོ ། ཞེས་གསུངས་སོ། ཚུལ་ཁྲིམས་སེམས་ལ་རག་ལས་པ་ནི། ཡང་གསད་
བྱའི་སེམས་ཅན་དང་བརྐུ་བྱའི་ནོར་སོགས་མེད་པ་དང་གསོད་པ་དང་རྐུ་བ་སོགས་གནོད་འཚེ་མ་
ལུས་པ་རྒྱུན་ཆད་ནས་མེད་པ་ཞིག་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡིན་པས་དངོས་པོ་གཙོ་ཆེའོ་
ཞེས་འདོད་པ་ལྟར་ཡིན་ན། སྔོན་གྱི་སངས་རྒྱས་རྣམས་ཀྱིས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་མ་
-85-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
རྫོགས་པར་འགྱུར་ཏེ་གསད་བྱའི་ཉ་དང་བྱ་དང་རི་དྭགས་ལ་སོགས་པ་དང་གཞན་གྱི་ནོར་སོགས་
ཡུལ་གང་ཞིག་ཏུ་དེ་དག་སུས་ཀྱང་གསོད་པ་དང་ལེན་པ་སོགས་སུ་མི་འགྱུར་བར་བསྐྲད་དེ་མ་
བསྐྲད་ན་གསོད་པ་དང་རྐུ་བ་སོགས་གནོད་པ་བྱེད་པ་མང་དུ་ཡོད་པས་སོ་ཞེས་ཚུལ་ཁྲིམས་རྫོགས་
པ་གསད་བྱའི་སེམས་ཅན་སོགས་བསད་པ་ལ་མི་ལྟོས་བར་བསྟན་ཏོ། འོ་ན་དེ་རྫོགས་ཚུལ་
ཇི་ལྟར་ཞེ་ན། ཕྱི་རོལ་ཏུ་སེམས་ཅན་རྣམས་གནོད་འཚེ་སོགས་དང་བྲལ་ལམ་མ་བྲལ་ཡང་བློས་
རང་གི་རྒྱུད་སྟེང་དུ་དེ་དག་ལ་གནོད་འཚེ་བྱེད་པ་སོགས་ལས་ལྡོག་པའི་སྤོང་སེམས་གོམས་པ་
མཐར་ཕྱིན་པ་ལས་དེ་རྫོགས་པར་ཡིན་ཞེས་སྟོན་ཏེ། དེ་ཡང་གཞན་གནོད་གཞི་དང་བཅས་པ་
ལས་ཡིད་ཕྱིར་ལོག་པའི་སྤོང་བའི་སེམས་ནི་ཚུལ་ཁྲིམས་ཡིན་ལ་དེ་གོམས་པ་ཡོངས་སུ་རྫོགས་པ་
ཐོབ་པ་ལས་ཚུལ་ཁྲིམས་གྱི་ཕ་རོལ་དུ་ཕྱིན་པ་རྫོགས་པ་ཡིན་པར་མདོ་ལས་བབཤད་དེ ཇི་སྐད་
ཚུལ་ཁྲིམས་ཀྱི་ཕ་རོལ་དུ་ཕྱིན་པ་གང་ཞེ་ན་གཞན་ལ་གནོད་པ་སྤོང་པའི་སེམས་པའོ
ཞེས་སོ། ། བཟོད་པ་སེམས་ལ་རག་ལས་པ་ནི། ཡང་དགྲ་ཐམས་ཅད་བཏུལ་ནས་ཟད་པ་
དང་ཕན་ཚུན་འཚེ་བ་རྒྱུན་ཆད་ནས་ཁྲོ་བ་དང་མཁོན་པ་མེད་པ་བཟོད་པ་རྫོགས་པའི་ཚད་དེ་
དངོས་པོ་གཙོ་ཆེ་བས་སོ་ཞེས་འདོད་ན་སྔོན་གྱི་སྐྱོབ་པ་རྣམས་ཀྱིས་བཟོད་པ་མ་རྫོགས་པར་འགྱུར་
ཏེ་སེམས་ཅན་མི་བསྲུན་ཏེ་མ་རུངས་པ་ནི་ནམ་མཁའ་བཞིན་དུ་མཐའ་ཡས་པས་དེ་དག་ཐམས་
ཅད་སུས་ཀྱང་གཞོམ་གྱིས་ཡོང་ཡེ་སྟེ་རྣམ་པ་ཀུན་ཏུ་མི་ལང་སྟེ་གཞོམ་ཚོད་མེད་ལ། དེའི་ཕྱིར་
ད་དུང་ཡང་གནོད་བྱེད་ཀྱི་དགྲ་དང་ཕན་ཚུན་འཚེ་བ་མང་དུ་སྣང་བ་ཡིན་ནོ། རྒྱུ་མཚན་དེས་
ན་གནོད་བྱེད་ཀྱི་དགྲ་མང་པོ་ཡོད་ཀྱང་རང་ཁོང་ཁྲོའི་སེམས་འདི་གཅིག་པུ་གཉེན་པོ་དྲན་ཤེས་
ཀྱི་མཚོན་ཆ་རྣོན་པོའི་སྟོབས་ཀྱིས་བཅོམ་སྟེ་སྤངས་ནས་ཕྱི་རོལ་གྱི་དགྲ་དེ་དག་ཐམས་ཅད་ཆོམས་
པ་དང་འདྲ་བར་འགྱུར་ཏེ་གནོད་བྱེད་ལ་དགྲར་མི་འཛིན་པས་སེམས་མི་འཁྲུགས་པའི་ཕྱིར་རོ། །
དོན་དེ་ཉིད་མཚོན་བྱེད་ཀྱི་དཔེ་ནི། དཔེར་ན་རང་གི་རྐང་བ་ལ་ཚེར་མ་སོགས་ཀྱི་གནོད་པ་
སྤོང་པའི་ཆེད་དུ་ས་སྟེང་འདི་དག་ཐམས་ཅད་ཀོ་བས་ཁྱབ་པར་གཡོག་ཏུ་འདོད་ཀྱང་དེ་སྙེད་
གཡོག་བྱེད་ཀྱི་ཀོ་བས་ག་ལ་ལང་སྟེ་མི་ལྡང་ལ་འོན་ཀྱང་ལྷམ་མཐིལ་ཙམ་གྱི་ཀོ་བས་ནི་རང་གི་རྐང་
བ་ཚུར་གཡོགས་པས་ས་སྟེང་ཐམས་ཅད་གཡོགས་པ་དང་འདྲ་སྟེ་ཚེར་མ་ལ་སོགས་པས་མི་གནོད་
པའི་ཐབས་འགྲུབ་པས་སོ། ། དཔེ་དོན་སྦྱར་བ་ནི། དེ་བཞིན་དུ་ཕྱི་རོལ་གྱི་དགྲ་སོགས་
གནོད་བྱེད་ཀྱི་དངོས་པོ་མ་ལུས་པ་ཡང་བདག་གིས་ཕྱིར་བཟློག་པ་དང་གཞོམ་གྱིས་མི་ལང་གི་
གཞོམ་ཚོད་མེད་ཀྱི་བདག་གི་སེམས་འདི་གནོད་བྱེད་ཀྱི་དགྲ་ལ་དམིགས་ནས་ཁོང་ཁྲོ་སྐྱེ་བ་འདི་
ལས་ཕྱིར་བཟློག་པར་བྱ་ཞིང་དེ་གོམས་པར་བྱས་པའི་སྟོབས་ལས་བཟོད་པ་རྫོགས་པར་འགྱུར་
བས་ན་དེ་ལྟར་བྱ་བའི་ཕྱི་རོལ་གྱི་དགྲ་སོགས་གནོད་བྱེད་གཞན་རྣམས་བཟློག་གོ་ཅི་ཞིག་དགོས་ཏེ་

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
བཟློག་པ་ཚེགས་ཆེ་ཞིང་དགོས་པ་མེད་ལ དེ་དག་མ་བཟློག་ཀྱང་རང་གི་སེམས་གཅིག་པུ་
གཉེན་པོས་བཟློག་ནས་ཁྲོ་བ་ཞི་བར་འགྱུར་ན་དེ་ཁོ་ན་དགོས་བ་འགྲུབ་ཅིང་བཟོད་པ་རྫོགས་པར་
འགྱུར་ཏེ མདོ་ལས། བཟོད་པའི་ཕ་རོལ་ཏུ་ཕྱིན་པ་གང་ཞེ་ན་སེམས་ཅན་ཀུན་ནས་མནར་
སེམས་དང་བྲལ་བའོ ཞེས་གསུངས་སོ། ། བརྩོན་འགྲུས་སེམས་ལ་རག་ལས་པ་ནི།
ལུས་ངག་གི་ལས་དང་མ་འབྲེལ་ཀྱང་རྒྱུ་སྙོམས་འཇུག་གི་བསམ་གཏན་དང་པོ་སྒོམ་པ་ལ་སྤྲོ་བའི་
སེམས་ཆེས་ཆེར་གསལ་བས་ཏིང་ངེ་འཛིན་ལེ་ལོ་སོགས་ཀྱི་སྐྱོན་མེད་པ་གཅིག་བསྐྱེད་དེ་བསྒོམས་
པའི་འབྲས་བུ་ཡང་ཞེས་པའམ་འབྲས་བུ་གང་བསམ་གཏན་དང་པོའི་ལྷ་གནས་སུ་ཚངས་པ་ལ་
སོགས་པར་སྐྱེ་བར་བཤད་པ་གང་ཡིན་པ་ལྟར་སེམས་ཀྱི་ཀུན་སློང་སྤྲོ་ཞིང་གསལ་བ་སྟོབས་ལྡན་
དང་མ་འབྲེལ་ན་ལུས་ངག་གི་ལས་མེད་པར་མ་ཟད་ལུས་ངག་དང་བཅས་པའི་སྒོ་ནས་འབད་རྩོལ་
གྱིས་བསྒྲུབས་པའི་དགེ་བའི་ལས་ཀྱི་འབྲས་བུ་ཡང་། དེ་ལྟར་སེམས་ཀྱི་སྤྱོད་པ་ཞན་པའམ་སྤྲོ་
བས་འཇུག་པ་ཞན་པར་གྱུར་བས་དེའི་འབྲས་བུ་ཡང་ཚངས་སོགས་ཀྱི་གནས་སུ་སྐྱེ་བ་དེ་ལྟ་མིན་
ཏེ་དེར་སྐྱེ་མི་ནུས་པས་སོ། འདི་དཔེར་ན། མདོ་ལས་བྱམས་སོགས་ཚད་མེད་བཞིས་
ཚངས་པར་སྐྱེ་བར་འགའ་ཞིག་བཤད་ལ། ཡང་མདོ་མྱང་འདས་ལས་སྔོན་མ་སྨད་གཉིས་ཆུས་
ཁྱེར་བ་གཉིས་ཀས་བྱམས་པའི་སེམས་ཤིན་ཏུ་གསལ་བོ་བསྐྱེད་ནས་ཤི་བར་གྱུར་བ་ཚངས་པའི་
འཇིག་རྟེན་དུ་སྐྱེ་པར་གསུངས་བ་ལྟར་ཡིན་པར་བཤད་དོ། ། བསམ་གཏན་སེམས་ལ་རག་
ལས་པ་ནི། ངག་གིས་གཟུངས་སྔགས་སོགས་ཀྱི་བཟླས་བརྗོད་དང་ནི་ལུས་ཀྱིས་སྨྱུང་བར་
གནས་པ་དང་དབང་བོའི་སྒོ་སྡོམ་པ་ལ་སོགས་པའི་དཀའ་ཐུབ་ཀུན་དུས་ཐུང་ངུར་བྱས་བ་ལྟ་ཞོག་
ཡུན་རིང་བོའི་དུས་སུ་སྤྱད་པར་བྱས་ཀྱང་དྲན་ཤེས་ཀྱིས་མ་ཟིན་པར་སེམས་གཉིད་རྨུགས་བྱིང་
རྒོད་ལ་སོགས་པའི་དབང་གིས་དགེ་བའི་དམིགས་པ་ལས་གཞན་པའི་ཡུལ་ལ་གཡེངས་པར་གྱུར་
བས་བྱས་པ་དག་ནི། ཆོས་ཐམས་ཅད་ཀྱི་གནས་ལུགས་དེ་ཁོ་ན་ཉིད་ཇི་ལྟ་བ་བཞིན་དུ་མངོན་
སུམ་དུ་རིག་པ་ཐམས་ཅད་མཁྱེན་པས་དོན་དང་འབྲས་བུ་མེད་ཅེས་གསུངས་ལ་མེད་ཅེས་པ་
དམན་པ་ལ་དགག་སྒྲ་སྦྱར་ནས་བསྟན་པ་སྟེ། དཔེར་ན་བུས་བྱ་བ་བྱེད་མི་ནུས་ལ་བུ་མིན་ཞེས་
པའམ་བུད་མེད་ཅེས་བརྗོད་པ་བཞིན་ནོ། དེ་ལྟར་ཏིང་ངེ་འཛིན་སྡུད་པའི་མདོ་ལས
དགེ་སློང་དག་འདོད་པ་ལ་སེམས་གཡེངས་པས་དཀའ་ཐུབ་དང་ཁ་ཏོན་ལ་སོགས་པ་ནི་འབྲས་བུ་
མེད་པར་འགྱུར་རོ། ། ཞེས་དང་། ཡུམ་ལས། སེམས་གཡེངས་པས་ནི་བདག་གི་དོན་
ཡང་འགྲུབ་པར་མི་འགྱུར་ན་གཞན་གྱི་དོན་ལྟ་ཅི་དེའི་ཕྱིར་སེམས་གཡེངས་པའི་གོ་སྐབས་ནི་
འགའ་ཙམ་ཡང་དབྱེ་བར་མི་བྱའོ། ། ཞེས་གསུངས་སོ ། ཤེས་རབ་སེམས་ལ་རག་ལས་པ་
ནི། སྲིད་པའི་སྡུག་བསྔལ་དང་བྲལ་ཞིང་ཟག་མེད་ཞི་བའི་བདེ་བ་ཐོབ་པར་འདོད་པའི་གང་
- 87-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཟག་གིས་འཇིག་རྟེན་ལས་འདས་མ་འདས་ཀྱི་ཆོས་ཐམས་ཅད་ཀྱི་གཙོ་བོ་མཆོག་ཏུ་གྱུར་བ་ནི་
སེམས་ཀྱི་གསང་སྟེ་སེམས་ཀྱི་གནས་ལུགས་ཡིན་ལ་དེ་ནི་སྣོད་མིན་ལ་བསྟན་པར་བྱ་བ་མ་ཡིན་
པའི་ཕྱིར་སེམས་ཀྱི་གསང་ཞེས་བརྗོད་དོ། མདོ་ལས། འོད་སྲུང་སེམས་ནི་ཀུན་ཏུ་བཙལ་
ན་མི་རྙེད་དེ་གང་མ་རྙེད་པ་དེ་ནི་མི་དམིགས་པའོ། གང་མི་དམིགས་པ་དེ་ནི་དུས་གསུམ་
ལས་འདས་པ་སྟེ དེ་ནི་ཡོད་པའང་མ་ཡིན་མེད་པའང་མ་ཡིན་ནོ ཞེས་དང༌། ཡུམ་
ལས སེམས་ལ་སེམས་མ་མཆིས་ཏེ་སེམས་ཀྱི་རང་བཞིན་ནི་འོད་གསལ་བའོ ཞེས་གསུངས་
བ་ལྟར་ཡིན་ལ དེ་ལྟར་རྟོགས་དཀའ་ཞིང་འཇིག་རྟེན་དང་འཇིག་རྟེན་ལས་འདས་པའི་ཆོས་
ཐམས་ཅད་ཀྱི་གཏེར་དུ་གྱུར་པའི་སེམས་ཀྱི་དེ་ཁོ་ན་ཉིད་དོན་དམ་བདེན་པ་ཡོད་མེད་སོགས་ཀྱི་
མཐའ་དང་བྲལ་བའི་གནས་ལུགས་ཡང་དག་པ་འདི་མ་ཤེས་ཤིང་གོམས་པར་མ་བྱས་ན། ཞི་བ་
མྱང་འདས་ཀྱི་བདེ་བ་ཐོབ་པར་འདོད་པ་དང་འཁོར་བའི་སྡུག་བསྔལ་རྒྱུ་དང་བཅས་པ་གཞོམ་
པར་འདོད་པའི་བློ་ཡོད་ཅིང་དེའི་ཐབས་ལ་འབད་ཀྱང་དེའི་ཐབས་ལ་རྨོངས་པར་གྱུར་པ་དེ་དག་
གིས་ཅི་ཙམ་བརྩོན་ཡང་ཐར་བ་དང་ཐམས་ཅད་མཁྱེན་པ་སོགས་འདོད་པའི་དོན་གང་ཡང་
འགྲུབ་པ་མེད་པར་རང་དགར་གྱི་ན་ཉིད་དུ་ནམ་མཁའ་ལ་ཀ་ཤིའི་མེ་ཏོག་རླུང་གིས་བསྡུས་བ
བཞིན་དུ་སྲིད་པར་འཁྱམ་པར་འགྱུར་རོ་ཞེས་བསྟན་ཏེ འདིས་གནས་ལུགས་དེ་ཁོ་ན་ཉིད་ཀྱི་
དོན་མ་རྟོགས་པར་དངོས་པོར་་འཛིན་པ་དང་བཅས་པའི་དགེ་སྦྱོར་དང་དཀའ་སྤྱད་སོགས་ཅི་
ཙམ་བྱས་ཀྱང་སྡུག་བསྔལ་རྒྱུ་དང་བཅས་པ་སྤངས་པའི་ཞི་བ་མྱང་འདས་ཀྱི་བདེ་བ་ཐོབ་པ་མེད་
ཅེས་བསྟན་ཏེ དེ་ནི་ཡུམ་མདོར དངོས་པོའི་འདུ་ཤེས་ཅན་ལ་ཐར་བ་མེད། ཅེས་
གསུངས་པ་ལྟར་ཡིན་ནོ། དེ་ལྟར་གནས་ལུགས་ཀྱི་དོན་ལ་རྨོངས་པའི་འགྲོ་བ་རྣམས་སྲིད་
པའི་གནས་འདིར་རི་དྭགས་རྒྱར་ཚུད་པ་དང་འདྲ་བས་གྲོལ་བ་མེད་པར་ཤེས་ནས་བདག་མེད་
པའི་དེ་ཁོ་ན་ཉིད་ལ་མཁས་པའི་ཤེས་རབ་དང་ལྡན་པ་རྣམས་བྱ་ནམ་མཁའ་ལ་རྒྱུ་ཡང་ནམ་
མཁར་མི་གནས་པ་བཞིན་དུ་སྲིད་པར་གནས་ཀྱང་བདེན་ཞེན་གྱི་དབང་གིས་མི་གནས་པའི་ཚུལ་
ནི། སྡུད་པ་ལས འགྲོ་བ་འཁྲུལ་པ་རི་དྭགས་རྒྱར་ཆུད་འདྲར་ཤེས་ནས ། ཤེས་རབ་
ལྡན་པ་མཁའ་ལ་བྱ་བཞིན་རྣམ་པར་རྒྱུ། ། ཞེས་སོ ། དེ་ལྟས་དེ་ནི་སེམས་ཉིད་དོ་ཞེས་པ་
ལྟར་ཤེས་རབ་ཀྱང་གཙོ་བོ་དངོས་པོ་ལ་མངོན་པར་ཞེན་པའི་ཤེས་འཆལ་ལས་སེམས་བསྲུང་བའི་
སྒོ་ནས་དེ་ཁོ་ན་ཉིད་ཇི་བཞིན་ཤེས་པའི་ཤེས་རབ་ལ་གོམས་པ་མཐར་ཕྱིན་པ་ལས་དེའི་ཕ་རོལ་ཏུ་
ཕྱིན་པ་ཞེས་ས་འཇོག་གོ་ཐབས་ཀྱི་ཕར་ཕྱིན་སོགས་གཞན་བཞི་ཡང་དེའི་ནང་དུ་འདུ་བས་དེ་དག་
ཀྱང་སེམས་སྟེང་ནས་འཇོག་དགོས་པར་གྲུབ་པ་ཡིན་ནོ།
གསུམ་པ་དེས་ན་ངེས་པར་སེམས་བསྲུང་དགོས་པར་བསྟན་པ་ནི། དེ་ལྟས་བདག་གི་
88 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
སོགས་ཏེ། དེ་ལ་བསྡུས་ཏེ་དེ་བསྲུང་བར་གདམས་པ་ནི། གོང་དུ་བཤད་མ་ཐག་པ་ལྟར་དགེ་
མི་དགེ་ཐམས་ཅད་ཀྱི་རྩ་བ་སེམས་ཡིན་པ་དང་། དེ་བསྲུང་ན་ཕན་ཡོན་དང་མ་བསྲུང་ན་ཉེསས་
དམིགས་ཡོད་པའི་རྒྱུ་མཚན་དེ་ལྟས་ཏེ་དེ་ཕྱིར་བདག་གི་སེམས་འདི་ནི་དྲན་པ་ལ་བརྟེན་ནས་
ལེགས་པར་བརྟན་པོར་བཟུང་ཞིང་ཤེས་བཞིན་ལ་བརྟེན་ནས་མི་ཉམས་པར་ལེགས་བར་བསྲུང་
པར་བྱའོ། ། དེ་ལྟར་བྱང་ཆུབ་ཀྱི་སེམས་སོགས་མི་ཉམས་པའི་ཐབས་སུ་སེམས་ཉོན་མོངས་པ་
ལས་བསྲུང་བའི་བརྟུལ་ཞུགས་འདིའི་ནང་དུ་བསླབ་པ་ཐམས་ཅད་འདུ་བས་འདི་ནི་བརྟུལ་
ཞུགས་ཐམས་ཅད་ཀྱི་གཙོ་བོ་གོང་ན་མེད་པའི་མཆོག་ཡིན་པས་དེ་ཁོ་ན་མ་གཏོགས་སེམས་མི་
མཐུན་པ་ལས་བསྲུང་བའི་ཐབས་སུ་མ་འགྱུར་བས་འབྲས་བུ་མེད་ཅིང་ངལ་བ་ཙམ་སྐྱེད་པའི་རྒྱུར་
གྱུར་པ་ཕྱི་ལུས་ངག་གི་བརྟུལ་ཞུགས་གཞན་མང་པོས་ཅི་ཞིག་བྱ་སྟེ། ཕན་པའི་དོན་དང་དགོས་
པའི་སྙིང་བོ་ཅི་ཡང་མེད་པས་སོ སེམས་བསྲུང་ཚུལ་དང་བསྲུང་རིགས་པའི་རྒྱུ་མཚན་
དཔེས་བསྟན་པ་ནི། མ་གྲངས་གྲོལ་པའི་སྟེ་མ་གྲངས་ནི་དྲན་ཤེས་མེད་པའི་སྐྱེ་བོ་རྒོད་བག་ཅན་
དང་གྲོལ་བ་ནི་སེམས་རྣམ་པར་གཡེངས་ནས་སྤྱོད་ལམ་མ་བསྡམས་པར་རང་ཡན་དུ་གཏོང་བ་སྟེ།
དེ་ལྟ་བུའི་བྱིས་པ་གཞོན་པ་དམུ་རྒོད་དག་གི་ཁྲོད་དུ་གནས་པ་ན། ལུས་ལ་རྨ་ཡོད་པའི་གང་
ཟག་གིས་འབད་པཔས་བབསྒྲིམས་ཏེ་རྨ་ལ་གནོད་པ་བྱུང་གིས་དོགས་ནས་རྨ་བསྲུང་བ་དེ་ཡི་ཆེད་དུ་
བག་ཟོན་བྱེད་པ་དེ་བཞིན་དུ་ཉོན་མོངས་པ་སྐྱེ་བའི་རྐྱེན་དུ་གྱུར་བའི་སྐྱེ་བོ་ངན་པ་ཉེས་སྤྱོད་སྣ་
ཚོགས་བྱེད་པའི་ཁྲོད་དུ་གནས་པ་ན་གཅེས་སྤྲས་ཀྱི་སྒོ་ནས་རང་གི་བསླབ་པ་བསྲུང་བར་འདོད་
པས་ཀྱང་སེམས་ཀྱི་རྨ་འདི་དུས་རྟག་ཏུ་ཐབས་སྣ་ཚོགས་ཀྱི་སྒོ་ནས་བག་ཟོན་ཆེས་ཆེར་བྱས་ཏེ་
བསྲུང་བ་ལ་འབད་པར་བྱ་དགོས་ཏེ། མ་བསྲུང་བར་ཉམས་ན་སྡུག་བསྔལ་སྣ་ཚོགས་ཀྱི་རྒྱུ་བྱེད་
པ་སོགས་ཀྱི་ཉེས་དམིགས་ཆེན་པོ་བསྐྱེད་པས་སོ། ། ཉེས་དམིགས་ཇི་ལྟར་བསྐྱེད་ན། ཐ་
མལ་གྱི་རྨ་མ་བསྲུང་བར་ཉམས་པ་ཡི་སྡུག་བསྔལ་ཆུང་ངུ་འབྱུང་བ་ཡིས་འཇིགས་ཤིང་སྐྲག་པའང་
རྨ་དེ་བསྲུང་བ་ཡི་ཆེད་དུ་འཛེམ་བག་བྱེད་ན་སེམས་ཀྱི་རྨ་མ་བསྲུངས་པས་ཉོན་མོངས་པ་སྐྱེས་
ནས་དེའི་དབང་གིས་སྡིག་ལྟུང་སོགས་འབྱུང་བས། ཕྱི་མར་དམྱལ་བ་བསྡུས་འཇོམས་ཀྱི་གནས་
སུ་སྲོག་ཆགས་སྣ་ཚོགས་ཀྱི་མགོ་བརྙན་ཅན་གྱི་རི་ཆེན་པོའི་བར་དུ་བཅར་བས་ལུས་འཇོམས་པར་
བྱེད་པའི་སྡུག་བསྔལ་ཚབས་ཆེན་སྟོང་ཕྲག་དུ་མ་ལ་སྐྲག་པ་དག་གིས་དྲན་ཤེས་བསྟེན་ནས་སེམས་
ཀྱིས་རྨ་ལྟ་ཅིས་མི་བསྲུང་སྟེ་བསྲུང་བར་བྱ་རིགས་ཏེ་གལ་ཏེ་མ་བསྲུངས་ན་ཉེས་དམིགས་ཆེན་པོ་
བསྐྱེད་པ་དེའི་ཕྱིར་རོ། ། བསྒྲིམས་ཏེ་སེམས་བསྲུང་བའི་ཕན་ཡོན་ནི། དྲན་ཤེས་བསྟེན་ཏེ་
རང་གི་སེམས་ཉོན་མོངས་པའི་རྨ་ལས་བསྲུང་བའི་སྤྱོད་པ་འདི་འདྲས་དུས་རྒྱུན་པར་གནས་པར་
བྱེད་ན། ཞེ་སྡང་སྐྱེ་ཡུལ་གྱི་སྐྱེ་བོ་ངན་པ་མི་རིགས་པ་སྣ་ཚོགས་བྱེད་པའི་ཁྲོད་ན་གནས་སམ
89 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
འདོད་ཆགས་སྐྱེ་ཡུལ་གྱི་བུད་མེད་མཛེས་སྡུག་དང་ལྡན་པ་གཡོ་ཐབས་ཅན་མང་པོའི་ཁྲོད་ན་
གནས་ཀྱང་རུང་སྟེ། རང་རྒྱུད་ཀྱི་བསླབ་སྡོམ་བསྲུང་པ་ལ་གུས་ཤིང་སྤྲོ་བའི་བརྩོན་པ་ཅན་གྱི་
སྡོམ་སེམས་བརྟན་པའམ་བག་ཡོད་བརྟན་པོ་ཉམས་ཤིང་ཞིག་པར་མི་འགྱུར་ཏེ བསླབ་པ་
བསྲུང་འདོད་ཀྱི་གཉེན་པོ་ཡིད་བྱེད་བརྟན་པོ་ཅུང་ཟད་ཀྱང་འཁྲུལ་བར་མི་འགྱུར་བས་སོ
སེམས་བསྲུང་བ་ལ་འབད་པར་གདམས་པས་དོན་བསྡུ་བ་ནི། བདག་གི་ཟས་གོས་སོགས་ཀྱི་
རྙེད་པ་དང་། ཕྱག་འཚལ་བ་དང་གདན་སྟོབ་པ་སོགས་ཀྱི་བཀུར་སྟི་དང་ལུས་དང་སྲོག་གི་རྒྱུན་
བདེ་བར་གནས་པའི་རྐྱེན་དུ་གྱུར་བའི་འཚོ་བའི་ཡོ་བྱད་དམ་ཡང་ན་འཚོ་བའི་ཚེ་སྲོག་ལ་སོགས་
པ་མེད་པར་གྱུར་ཀྱང་བླ་ཞིང་། གཞན་ཕན་གྱི་བསམ་པ་བསྲུང་བའི་ཐབས་སུ་མི་འགྱུར་བའི་
ལུས་ངག་གི་དགེ་བ་གཞན་དང་བདེ་བ་དང་ཡིད་བདེ་སྐྱེད་བྱེད་ཀྱི་རྒྱུ་གཞན་གང་ཡང་རུང་བ་
དག་ཉམས་པ་བླ་ཡི་སྟེ་ཉམས་སུ་ཆུག་ཅིག་གི་ཐེག་ཆེན་སེམས་བསྐྱེད་དང་བསླབ་པ་བསྲུང་བའི་
ཐབས་སུ་དྲན་ཤེས་ལ་བརྟེན་ནས་རང་གི་སེམས་བསྲུང་བའི་བརྟུལ་ཞུགས་འདི་ནི་དུས་ནམ་གྱི་ཚེ་
ཡང་ཉམས་པར་མི་བྱའོ། ། ཞེས་པའོ། རྒྱལ་བོ་ལ་གདམས་པ་ལས། བདག་གིས་ནོར་
ནི་བཏང་ལ་ལུས་བསྲུང་ངོ་། ། ནོར་དང་ལུས་ཀྱང་བཏང་ལ་སྲོག་བསྲུང་ངོ་ནོར་དང་
ལུས་དང་དེ་བཞིན་སྲོག་རྣམས་བཏང་ཐམས་ཅད་བཏང་ནས་འདིར་ནི་ཆོས་བསྲུང་་
ངོ་། ཞེས་བ་ལྟར་རོ ། གཉིས་པ་སེམས་བསྲུང་པའི་ཐབས་སུ་དྲན་ཤེས་བསྟེན་པ་ལ་
གཉིས། མདོར་བསྟན་པ་དང་། རྒྱས་པར་བཤད་པའོ། དང་པོ་ནི། སེམས་བསྲུང་
འདོད་པ་སོགས་ཏེ བསླབ་པ་བསྲུང་བའི་ཐབས་སུ་སེམས་བསྲུང་བར་འདོད་པའི་རྗེས་འཇུག་
གི་སྐྱེ་བོ་རྣམས་ལ་ནི། འཇུག་ལྡོག་གི་གནས་རྣམས་ཇི་ལྟ་བ་བཞིན་དྲན་པའི་དྲན་པ་དང་ནི།
སྒོ་གསུམ་གྱི་གནས་སྐབས་ཇི་ལྟར་འགྱུར་སོ་སོར་བརྟགས་ནས་འཇུག་པའི་ཤེས་བཞིན་ཏེ་དེ་
གཉིས་གང་རུང་ཙམ་མ་ཡིན་པར་གཉིས་པོ་དག་ནི་རྣམ་པ་ཐམས་ཅད་དུ་འབད་པས་སྲུངས་ཤིག་
ཅེས་སམ་སྲོག་ལ་བབ་ཀྱང་སྲུངས་ཤིག་ཅེས་རྩ་ཚིག་ལ་མི་འདྲ་བའི་ཁྱད་པར་ཡོད་པ་ལྟར་དང་
གང་ལྟར་ཡང་དེ་ལྟར་མི་ཉམས་པར་སྲུངས་ཤིག་ཅེས་ཞི་བའི་ལྷ་བདག་ནི་དེ་ལྟར་ཐལ་མོ་སྦྱར་
ཞིང་གསོལ་བ་འདེབས་ཞེས་སོ ། དེ་ལ་དྲན་པ་ཁྱད་ཆོས་གསུམ་ལྡན་དུ་བཤད་པས ཡུལ་
གྱི་ཁྱད་པར་འདྲིས་བའི་དངོས་པོ་རྣམ་པའི་ཁྱད་པར་ཡུལ་དེ་ལ་དམིགས་ནས་བརྗེད་པ་མེད་པ།
བྱེད་ལས་ཀྱི་ཁྱད་པར་མི་གཡེང་བར་བྱེད་པ་གསུམ་དུ་གསུངས་སོ། ། གཉིས་པ་རྒྱས་པར་
བཤད་པ་ལ་གཉིས། ཤེས་བཞིན་མེད་པའི་ཉེས་དམིགས། དྲན་པ་བསྟེན་པའི་ཐབས་དངོས་
སོ། དང་པོ་ནི། ནད་ཀྱིས་དཀྲུགས་པའི་སོགས་ཏེ། དྲན་ཤེས་ཉམས་པའི་ཉེས་པ་སྤྱིར་
བསྟན་པ་ནི། འབད་པས་བསྲུང་ཅི་དགོས་མ་བསྲུངས་ན་ཉེས་པ་ཅི་ཡོད་སྙམ་ན། དཔེར་ན་
90

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
རླུང་མཁྲིས་སོགས་ཀྱི་ནད་ཀྱིས་ཁམས་དཀྲུགས་པའི་མི་དག་ནི། འགྲོ་འོང་དང་ཐ་ན་བཟའ་
བཏུང་སོགས་བྱ་པའི་ལས་རྣམས་ཀུན་ལ་ནུས་མཐུ་མེད་པས་ཅི་ཡང་བྱ་མི་བཟོད་པ་དེ་ཇི་ལྟ་བ་
བཞིན་དུ་དྲན་པ་དང་། ཤེས་བཞིན་མེད་པར་བླང་དོར་ལ་རྨོངས་པས་སེམས་དཀྲུགས་པ་དག་
ནི། སྤོང་ཀློག་སོགས་དགེ་བའི་ལས་རྣམས་ཀུན་སྒྲུབ་པ་ལ་མཐུ་མེད་པས་ཅི་འདོད་པ་བཞིན་གྱི་
དགེ་བའི་ལས་བྱར་མི་ནུས་པ་ཉིད་དོ་ཞེས་དྲན་ཤེས་ཉམས་པས་བྱ་བ་ཀུན་ལའང་མཐུ་ཆུང་བར་
བསྟན་ཏོ། ཤེས་བཞིན་ཉམས་པའི་ཉེས་བ་བྱེ་བྲག་ཏུ་སྟོན་པ་ལ་ཤེས་རབ་རྣམ་དག་ལས་
ཉམས་པ་ནི། སྒོ་གསུམ་གྱི་བྱ་དང་བྱ་མིན་གྱི་གནས་སྐབས་སོ་སོར་རྟོགས་ཤིང་ཇི་ལྟ་བ་བཞིན་
དུ་ཤེས་བཞིན་གྱི་གྲོགས་ཀྱིས་ཟིན་པ་མེད་པའི་སེམས་དང་ལྡན་པའི་གང་ཟག་གི་རྒྱུད་ལ
བདག་རྐྱེན་སློབ་དཔོན་གྱི་ངག་ལས་གསུང་རབ་ཀྱི་ཚིག་དོན་ཐོས་པ་ལས་བྱུང་བའི་ཐོས་པའི་ཤེས་
རབ་དང་ཐོས་དོན་རིགས་པ་རྣམ་པ་བཞིས་ཚུལ་བཞིན་དུ་བརྟགས་ཤིང་དཔྱད་པ་བྱས་པ་
ལས་བྱུང་བའི་བསམ་པའི་ཤེས་རབ་དང་། བསམ་པའི་དོན་རྩེ་གཅིག་ཏུ་མཉམ་པར་བཞག་
ནས་སྒོམ་པ་ལས་བྱུང་བའི་སྒོམ་པའི་ཤེས་རབ་རབ་གསུམ་པོ་ཕུན་སུམ་ཚོགས་པ་སྔར་སྐྱེས་
པར་གྱུར་བ་ཡང་། དཔེར་ན་གློའམ་ཞབས་བུག་རྡོལ་ཅན་དུ་གྱུར་པའི་བུམ་པའི་ནང་དུ་དང་
པོར་ཆུ་བླུགས་ནས་གང་པར་བྱས་ན་ཡང་ཡུན་རིང་མི་གནས་པར་ཕྱིར་ཟག་ནས་ཟད་པར་འགྱུར་
བ་བཞིན་དུ་ཤེས་བཞིན་དང་མི་ལྡན་པའི་གང་ཟག་དེའི་དྲན་པ་ལ་ནི་སྔར་ཡོད་ཀྱི་ཤེས་རབ་
གསུམ་པོ་དེ་དག་ཕྱིས་མི་གནས་པས་ཤེས་རབ་ཉམས་ཤིང་ཆུད་འཛའ་བར་འགྱུར་རོ། ། ཚུལ་
ཁྲིམས་རྣམ་དག་ལས་ཉམས་པ་ནི མང་དུ་ཐོས་པའི་ཤེས་རབ་དང་ལྡན་ཞིང་དཀོན་མཆོག་
དང་ལས་འབྲས་ལ་ཡིད་ཆེས་པའི་དད་པ་ཅན་དང་ནི། དགེ་ཆོས་སྤྱི་དང་ཁྱད་པར་བསླབ་པ་ལ་
གུས་ཤིང་སྤྲོ་བའི་སྒོ་ནས་བླང་དོར་ལ་འཇུག་པའི་བརྩོན་པ་ལྷུར་ལེན་བྱེད་པའི་བག་ཡོད་དང་ལྡན་
པའི་གང་ཟག་དུ་མ་ཡང་། རང་གི་སྒོ་གསུམ་གྱི་སྤྱོད་པ་ལ་ཇི་ལྟར་འགྱུར་ཡང་ཡང་རྟོག་ཅིང་
དཔྱོད་པའི་སྒོ་ནས་མི་མཐུན་ཕྱོགས་སྲུང་བའི་ཤེས་བཞིན་མེད་པའི་སྐྱོན་ཆགས་པ་དེ་གཅིག་པུའི་
ཉེས་པས་རང་རྒྱུད་ལ་བཅས་རང་གི་ཁ་ན་མ་ཐོ་བའི་སྡིག་ལྟུང་གིས་རྙོག་པའི་དྲི་མ་དང་བཅས་
པར་གྱུར་ནས་ཚུལ་ཁྲིམས་ཕུན་སུམ་ཚོགས་པའང་ཉམས་ཤིང་ཆུད་འཛའ་བར་འགྱུར་རོ།
དེ་ལྟར་མང་ཐོས་དང་དད་པ་བླང་དོར་ལ་འཇུག་པའི་བག་ཡོད་དང་ལྡན་པས་རིམ་བཞིན་བསླབ་
བྱ་མི་ཤེས་པ་དང་མ་གུས་པ་དང་བླང་དོར་མི་བྱེད་པའི་བག་མེད་གསུམ་གྱི་སྒོ་ནས་ལྟུང་པ་མི་
འབྱུང་ཡང་ཤེས་བཞིན་མ་ཡིན་པ་ཤེས་རབ་ཉོན་མོངས་ཅན་དུ་གྱུར་བའི་ཉོན་མོངས་པའི་དབང་
ལས་ལྟུང་བ་འབྱུང་བ་ཡིན་ནོ། ། རྒྱུ་དགེ་ཆོས་བཅོམ་ནས་འབྲས་བུ་ངན་འགྲོར་འཕེན་པ་ནི།
བྱ་བ་དང་བྱ་བ་མ་ཡིན་པ་ཇི་བཞིན་ཤེས་པའི་ཤེས་བཞིན་མེད་པའི་གང་ཟག་ལ་ཉོན་མོངས་པའི་
-- 91-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
ཆོམ་རྐུན་མ་རུངས་པ་དག་སྲུང་མཁན་གྱི་དྲན་པ་ཡང་ཉམས་པར་འགྱུར་ལ དགེ་བའི་་་་་
དམིགས་པ་བརྗེད་ནས་དྲན་པ་ཉམས་པའི་རྗེས་སུ་ཉོན་མོངས་པའི་ཆོམ་རྐུན་དག་འབྲངས་ནས་
འོང་བས་ན། སྔོན་བསོད་ནམས་དགེ་བའི་ནོར་དག་ནི་ཉེ་བར་བསགས་ཀྱང་དཔེར་ན་རྐུན་
པོས་འཕྲོགས་ནས་དབུལ་བོར་གཏོང་བ་བཞིན་དུ་ཉོན་མོངས་པའི་ཆོམ་རྐུན་མ་རུངས་པ་དེ་དག་
གིས་ཀྱང་རྒྱུ་དགེ་བའི་ནོར་གང་ཡོད་འཕྲོག་ཅིང་ཟད་པར་བྱས་ནས་འབྲས་བུ་ངན་འགྲོར་འགྲོ་
བར་འགྱུར་རོ། ། རྒྱུ་དགེ་ཆོས་བཅོམ་ནས་འབྲས་བུ་བདེ་འགྲོའི་སྲོག་གཅོད་པ་ནི ཤེས་
བཞིན་ཉམས་པས་དྲན་པ་ཉམས་ཤིང་དེ་གཉིས་ཀ་ཉམས་པས་ཉོན་མོངས་པ་སྲུང་མཁན་མེད་
པས་ན་ཤེས་བཞིན་མ་ཡིན་པའི་ཉོན་མོངས་པའི་ཆོམ་རྐུན་གྱི་ཚོགས་འདི་དག་ནི ཤ་ཟ་བཞིན་
དུ་དགེ་བའི་ནོར་འཕྲོག་པའི་ཆེད་དུ་རྒྱུན་དུ་གླགས་ལྟ་ཞིང་གནོད་པའི་སྐབས་འཚོལ་བར་བྱེད་པ་
སྟེ་ནམ་གླགས་འཇུག་པའི་སྐབས་རྙེད་པར་གྱུར་ནས་རྒྱུ་དགེ་བའི་ནོར་བསགས་པ་གང་ཡོད་ཀྱི་
རྒྱགས་འཕྲོག་པར་བྱེད་ཅིང་བདེ་འགྲོ་ཐར་བའི་སྲོག་ཀྱང་འཇོམས་པར་བྱེད་དོ ། དེ་ལྟར་
ཤེས་བཞིན་མེད་པའི་ཉེས་དམིགས་བསམས་ནས་ཤེས་བཞིན་བསྲུང་བ་ལ་འབད་པར་བྱའོ།
གཉིས་བ་དྲན་པ་བསྟེན་ཐབས་དངོས་ནི དེ་བས་དྲན་པ་སོགས་ཏེ། དེར་དྲན་པ་ཇི་
ལྟར་བསྲུང་ཚུལ་ནི། རྒྱུ་མཚན་དེ་ལྟ་བས་ན་བླང་དོར་གྱི་གནས་མི་བརྗེད་པའི་དྲན་པ་ནི་ཡིད་
ཀྱི་ཁྱིམ་དུ་བཅུག་སྟེ་ཉོན་མོངས་ཆོམ་རྐུན་བསྲུང་བའི་ནང་གི་སྒོ་སྲུང་དུ་བཞག་ནས་གུད་དུ་མི་
གཏོང་བར་རྟག་ཏུ་ངེས་པར་གཟུང་ངོ། ། གལ་ཏེ་བག་མེད་པའི་དབང་གིས་དྲན་པ་ཉམས་ཏེ་
གུད་དུ་ཡུལ་གཞན་གྱི་སྟེང་དུ་སོང་ནའང་དེ་མ་ཐག་དེ་ཉམས་པའི་དབང་གིས་ངན་འགྲོའི་གནོད་
པ་དག་ངེས་པར་འབྱུང་བ་དྲན་པར་བྱས་ཏེ་འཕྲལ་དུ་སླར་ཡང་བཀུག་ནས་སྔར་བཞིན་ཡིད་ཀྱི་
ཁྱིམ་དུ་ཉེ་བར་བཞག་པར་བྱའོ དྲན་པ་ཉེ་བར་སྐྱེ་བའི་རྒྱུ་ལ་ཕྱིའི་རྐྱེན་དགེ་བའི་བཤེས་
གཉེན་ལས་སྐྱེ་བ་ནི། བླ་མ་དགེ་བའི་བཤེས་གཉེན་སྐྱེས་བུ་དམ་པ་རྣམས་དང་གྲོགས་ཚངས་པ་
མཚུངས་པར་སྤྱོད་པ་དག་དང་ནི་ལྷན་གཅིག་ཏུ་ཉེ་བར་འགྲོགས་པ་ལས་དྲན་པ་སྐྱེད་ཞིང་།
དེའི་ཚུལ་ཡང་འདི་ལྟར་མཁན་པོ་དང་སློབ་དཔོན་གྱིས་བླང་དོར་གྱི་གནས་ལ་འཇུག་ལྡོག་བྱེད་
ཚུལ་གྱི་གདམས་ངག་དང་རྗེས་སུ་བསྟན་པ་གནང་བ་དང་། དེ་དག་གི་ཇི་ལྟར་བསྟན་པ་ལས་
འགལ་གྱིས་དོགས་ནས་རང་རྒྱུ་མཚན་དུ་བྱས་པས་ཉེས་སྤྱོད་ལ་འཛེམ་པའི་ངོ་ཚ་ཤེས་པ་དང་།
གཞན་མཁན་སློབ་སོགས་ཀྱི་ཐུགས་ཀྱིས་ཁྲེལ་པས་འཇིགས་ཤིང་སྐྲག་པས་བླང་དོར་ལ་ཇི་ལྟ་བ་
བཞིན་མ་ནོར་བར་འཇུག་པའི་སྐལ་བ་དང་ལྡན་པའི་གང་ཟག་བསླབ་པ་ལ་གུས་པར་བྱེད་པ་ལ་
ཚེགས་ཆུང་དུས་དྲན་པ་བདེ་བླག་ཉིད་དུ་སྐྱེ་བར་འགྱུར་རོ། ནང་གི་རྐྱེན་ཚུལ་བཞིན་ཡིད་
ལ་བྱེད་པ་ལས་སྐྱེ་བ་ནི། གཞན་ཡང་བླ་མ་དང་གྲོགས་སོགས་ཉེ་བར་ཡོད་དམ་མེད་ཀྱང་རུང་
92

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
སྟེ། སངས་རྒྱས་དང་བྱང་ཆུབ་སེམས་དཔའ་གང་དག་ཡུལ་ཀུན་དང་དུས་ཀུན་ཏུ་ཤེས་བྱའི་
ཆོས་ཐམས་ཅད་ལ་ཐོགས་སྒྲིབ་མེད་པར་འཇུག་པའི་ཡེ་ཤེས་ཀྱི་སྤྱན་གྱིས་གཟིགས་པ་རྣམ་པར་
དག་པ་དང་ལྡན་པ་དེ་དག་ཐམས་ཅད་ཀྱི་སྤྱན་སྔ་ན་རྟག་པར་བདག་ནི་སྒྲིབ་བྱེད་མེད་པར་
མངོན་སུམ་དུ་གནས་སོ་ཞེས་དེ་ལྟར་བསམ་ཞིང་ཡིད་ལ་བྱེད་པའི་སྒོ་ནས་རང་རྒྱུ་མཚན་དུ་བྱས་
ཏེ་བྱར་མི་འོས་པའི་ལས་སྡིག་ལྟུང་ལ་འཛེམ་པས་ངོ་ཚ་ཤེས་པ་དང་། སྟོན་པ་དང་དེའི་བསྟན་
པའི་གནས་ལ་གུས་པ་མ་སྨིན་ལ་འཇིགས་པའམ་སངས་རྒྱས་དང་བྱང་ཆུབ་སེམས་དཔའ་
རྣམས་ཀྱི་ཐུགས་ཀྱིས་ཁྲེལ་བ་མི་རུང་ངོ་སྙམ་པ་དང་གཞན་གྱིས་སྨོད་ཀྱིས་དོགས་པས་
འཇིགས་པའི་ཁྲེལ་ཡོད་དང་ལྡན་པ་དཔེ་དེ་བཞིན་དུ་བསམ་ཞིང་མནོས་ཏེ་སྒོ་གསུམ་བསྡམས་
ནས་ལེགས་པར་གནས་པར་བྱས་ནའང་དྲན་པ་ཉེ་བར་སྐྱེ་བར་འགྱུར་རོ། །བཤད་མ་ཐག་པ་
ལྟར་བསམ་ནས་གནས་པ་དེ་ལ་དྲན་པ་ཙམ་སྐྱེ་བར་མ་ཟད་དེ་ལྟ་བུའི་སྒོམ་ཚུལ་ཉམས་ལེན་གྱི་
གནད་ཟབ་མོ་ཡིན་པ་དེས་ནི་སངས་རྒྱས་ཀྱི་ཡོན་ཏན་རྗེས་སུ་དྲན་པ་ཞེས་བྱ་བ་ཕན་ཡོན་བསམ་
གྱིས་མི་ཁྱབ་པ་དང་ལྡན་པ་དེའང་གང་ཟག་དེ་ལ་ལན་གཅིག་ཙམ་མ་ཡིན་པར་ཡང་དང་ཡང་དུ་
འབད་མེད་དུ་འབྱུང་བར་འགྱུར་ལ འང་ཞེས་པའི་སྒྲས་ཆོས་དང་དགེ་འདུན་གྱི་ཡོན་ཏན་
རྗེས་སུ་དྲན་པའང་སྡུད་དོ། ། དེ་ལྟས་དྲན་པ་ལས་ཤེས་བཞིན་སྐྱེ་བ་ནི། གང་ཚེ་དགེ་བའི་
དམིགས་རྣམས་མི་བརྗེད་པའི་དྲན་པ་ཡིད་ཀྱི་ཁྱིམ་གྱི་སྒོ་ནས་ཤེས་བཞིན་མ་ཡིན་པ་ལ་སོགས་པ་
ཉོན་མོངས་པའི་ཆོམ་རྐུན་གྱི་ཚོགས་བསྲུང་བའི་དོན་དུ་སྒོ་སྲུང་ལྟར་ཉེ་བར་གནས་པར་གྱུར་བ་དེ་
སོང་
ཚེ་ཤེས་བཞིན་འབད་མེད་དུ་འོང་བར་འགྱུར་ཞིང་། དེ་ལན་རེ་ཙམ་ཉམས་པར་གཞན་དུ་
བདག་ཀྱང་དྲན་པའི་སྟོབས་ཀྱིས་ཕ་ཕྱིར་འོང་བར་འགྱུར་ལ་འོངས་ནས་ཀྱང་མི་ཉམས་པར་
བརྟན་པར་གནས་པར་འགྱུར་རོ། འདིས་དྲན་པ་ལ་བརྟེན་ནས་ཤེས་བཞིན་སྐྱེ་བ་དང་
གནས་པ་བསྟན་ལ། རེ་འགའ་ཤེས་བཞིན་གྱི་བྱ་རས་བརྟགས་ཤིང་དཔྱད་ནས་དྲན་པ་ཉེ་བར་
བསྟེན་པའང་ཡོད་པས་ཕན་ཚུན་གཅིག་ཉམས་ན་གཅིག་ཉམས་པར་འགྱུར་བ་དང་། གཅིག་
གིས་གཅིག་བསྐྱེད་པས་ན་གཅིག་གྲོགས་སུ་གཅིག་འགྲོ་བར་འགྱུར་བའང་ཡིན་ནོ། ། དེ་དག་
ནི་སེམས་བསྲུང་བའི་ཐབས་བླ་ན་མེད་པ་དྲན་ཤེས་བསྲུང་བའི་ཚུལ་ལོ
གསུམ་པ་དྲན་ཤེས་དང་ལྡན་པས་སེམས་སྦྱོང་གི་སྤྱོད་པ་ལ་སློབ་ཚུལ་ལ་གསུམ། ཉེས་
སྤྱོད་སྡོམ་པའི་ཚུལ་ཁྲིམས་ལ་སློབ་ཚུལ། དགེ་བ་ཆོས་སྡུད་ཀྱི་ཚུལ་ཁྲིམས་ལ་སློབ་ཚུལ
སེམས་ཅན་དོན་བྱེད་ཀྱི་ཚུལ་ཁྲིམས་ལ་སློབ་ཚུལ་ལོ། དང་པོ་ལ་གཉིས། སྒོ་གསུམ་གྱི་སྤྱོད་
པ་དག་པར་བྱ་བ་དང་། བསླབ་པ་མི་ཉམས་པར་བསྲུང་པའོ། དང་པོ་ནི། རེ་ཞིག་དང་
པོར་སོགས་ཏེ། དེ་ལ་བྱ་བ་གང་བྱེད་ཀྱི་སྔོན་ཏུ་ཀུན་སློང་ལ་བརྟག་པ་ནི། རེ་ཞིག་འགྲོ་འཆག་
- 93

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
སོགས་བྱ་བ་གང་ལ་འཇུག་ཀྱང་དང་པོར་མ་ཞུགས་པའི་སྔ་རོལ་ནས་དྲན་ཤེས་དང་ལྡན་པས་རང་
གི་སེམས་ཀྱི་ཀུན་སློང་ལ་ཤེས་བཞིན་གྱི་ལེགས་པར་བརྟགས་ནས་་འདྲ་བའི་སེམས་འདི་ནི་
སྐྱོན་དང་བཅས་པའོ། ། འདི་ནི་སྐྱོན་མེད་པའོ་ཞེས་ཤེས་པར ས་ནས་འཇུག་ལྡོག་བྱ་དགོས་
པ་ལས་ཀུན་སློང་ཆགས་སྡང་ལྟ་བུར་འདུག་ན་ཉོན་མོངས་ཅན་གྱི་སེམས་འདི་ནི་མི་འདོད་
པའི་གནོད་པ་དང་སྡུག་བསྔལ་སྐྱེད་པའི་སྐྱོན་དང་བཅས་པའོ། ། ཞེས་ཤེས་པར་བྱས་ནས་དེ་
ཚེ་བདག་གིས་ཀུན་སློང་དེ་ལྡན་གྱི་སྒོ་ནས་བྱ་བ་གང་ལའང་མི་འཇུག་པར་ཤིང་སྡོང་པོ་ཆེན་པོ་
རླུང་གིས སྒུལ་ཞིང་བསྐྱོད་པར་མི་ནུས་པ་བཞིན་དུ སེམས་ཉོན་མོངས་པ་དེ་དང་དེའི་དབང་
དུ་མི་འཆོར་བར་གཉེན་པོའི་རང་ཚུགས་བཟུང་བའམ་ཟུངས་ཐུབ་པར་ནི་བྱས་ཏེ་གནས་པར་
བྱའོ་ཞེས་པའོ བལྟ་བ་སོགས་ལུས་ངག་གི་སྤྱོད་པ་ཇི་ལྟར་བྱ་བ་ནི། དགོས་པའི་དོན་ནམ་
འབྲས་བུ་མེད་པར་ཡུལ་དང་ཕྱོགས་རྣམས་སུ་མིག་གི་དབང་བོའི་སྒོ་ནས་སེམས་རྣམ་པར་གཡེང་
བར་བྱས་ནས་ལྟ་བ་ན་དུས་ནམ་ཡང་ཚེ་ཡང་བདག་གིས་མི་བྱ་སྟེ་བྱས་ན་ཡུལ་ཡིད་དུ་འོང་མི་འོང་
སྣ་ཚོགས་པ་མཐོང་བ་ལ་བརྟེན་ནས་ཆགས་སྡང་སོགས་ཉོན་མོངས་པ་སྐྱེས་ནས་སེམས་ཉམས་
པར་འགྱུར་བས་སོ ། དེས་ན་དགེ་བའི་དམིགས་པ་སོགས་འབྲས་བུ་དང་བཅས་པའི་དོན་ལ་
ངེས་པར་སེམས་པས་དང་པོ་ལྟ་བར་རྩོམ་པ་ན་དུས་རྟག་ཏུ་ནི་མིག་ནི་ཕྱེ་བཙུམ་རན་པར་བྱས་
ནས་གཉའ་ཤིང་གང་ཙམ་དུ་ཕབ་སྟེ་བསམ་གཏན་གྱི་ལྟ་བས་བལྟ་བར་བྱའོ། སྡུད་པ་ལས
འགྲོ་འཆག་ཉལ་དང་འདུག་པས་ཤེས་བཞིན་རབ་ཏུ་ལྡན། ། གཉའ་ཤིང་གང་ཙམ་བལྟ་ཞིང་
འགྲོ་ལ་སེམས་འཁྲུལ་མེད། ། ཅེས་སོ དུབ་པ་དང་གཞན་མཐོང་བ་སོགས་ཀྱི་ཚེ་ཇི་ལྟར་
བྱ་བ་ནི། དེ་ལྟར་མིག་ཕབ་ནས་ལྟ་བ་དེ་ཁོ་ན་བྱ་བ་ལ་ལས་དང་པོ་པས་གོམས་པར་མི་ནུས་པ་
དེ་ལྟར་བྱས་པས་མིག་དདང་སེམས་ཧ་ཅང་དུབ་པ་དང་སྐྱོ་བར་གྱུར་ན་ངལ་གསོ་བའི་ཆེད་དུ་ནི་
སྐབས་རེས་འགའ་དྲན་ཤེས་དང་ལྡན་པའི་མིག་བཏེགས་ཏེ་གར་འདོད་ཀྱི་ཕྱོགས་སུ་བལྟ་བར་བྱ་
ཞིང་དེ་ལྟར་བལྟས་ཚེ་སྐྱེས་བུ་འགའ་ཞིག་ཚུར་འོང་བ་མིག་ལམ་དུ་སྣང་བར་གྱུར་ན
དགའ་ཞིང་འཛུམ་པའི་མིག་གིས་བལྟས་ནས་ཁྱོད་འོངས་པ་ལེགས་སོ་ཞེས་ཕ་རོལ་པོའི་སྙིང་ལ་
འབབ་པའི་ཚིག་སྙན་མོ་བརྗོད་དོ། གཞན་ཡང་ཉམ་ངའི་ལམ་དང་གྲོང་སོགས་སུ་འཇུག་
པའི་འི་ཚེ་གཅན་གཟན་དང་ཆོམ་རྐུན་སོགས་ཀྱི་འཇིགས་པ་ཡོད་མེད་བརྟག་པའི་ཕྱིར་དུ་ཡང་དང་
ཡང་དུ་ཕྱོགས་བཞི་གར་བལྟ་བའམ་གང་དུ་བལྟ་དགོས་པའི་ཕྱོགས་དེ་དང་དེར་བལྟ་བར་བྱ་སྟེ་
རང་གི་ལུས་བསྲུང་བའི་ཆེད་དུའོ དེ་ལྟར་བལྟ་བའི་ཚེ་འགྲོ་བཞིན་དུ་བལྟས་ན་རང་གི་
སེམས་རྒོད་པར་འགྱུར་བ་དང་གཞན་མ་དད་པར་འགྱུར་བས་ཉེས་པ་དེ་སྤོང་པའི་ཕྱིར་དང་ཁྱད་
པར་རྒྱབ་ཕྱོགས་སུ་བལྟ་དགོས་བྱུང་ན་འགྲོ་བཞིན་བལྟས་ན་མི་བདེ་བས་བསྡད་ནས་ངལ་གསོ་སྟེ་
-94

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
གར་བལྟ་དགོས་པའི་ཕྱོགས་སུའམ་ཁ་ནི་ཕྱིར་བལྟས་ནས་རྒྱབ་ཀྱི་ཕྱོགས་སུ་ཚུར་འོང་མཁན་དང་
དེར་ཡོ་བྱད་སོགས་ལུས་ཡོད་མེད་བལྟ་བར་བྱ་ཞེས་པའོ སྤྱིར་གང་དུ་འགྲོ་ཡང་མདུན་དང་
རྒྱབ་དག་ཏུ་གཡ ས་དང་ཆོམ་རྐུན་དང་དུག་སྦྲུལ་དང་གཅན་གཟན་སོགས་ཀྱི་འཇིགས་པ་ཡོད་
མེད་བརྟག་པར་བྱས་ནས་མདུན་ཕྱོགས་སུ་འཇིགས་པ་མེད་ན་འགྲོ་བར་བྱ་ལ་ཡོད་ན་དེ་ལས་
བཟུར་ནས་འགྲོ་བའམ་ཡང་ན་དེ་ཕྱོགས་མི་འགྲོ་བར་ཕྱིར་ལོག་ནས་འོང་བར་བྱ་སྟེ དེ་ལྟར་
བལྟ་བ་དང་འགྲོ་བའི་སྤྱོད་པ་དེས་མཚོན་ནས་སྤྱོད་ལམ་རྣམ་བཞིའི་གནས་སྐབས་ཐམས་ཅད་
དུ་དྲན་ཤེས་ཀྱིས་ཟིན་པའི་སྒོ་ནས་རང་གཞན་ལ་ཕན་པའི་དགོས་པ་ཡོད་མེད་ཤེས་བར་བྱས་ནས་
དགོས་བའི་དོན་དང་འབྲས་བུ་ཡོད་པ་རྣམས་ལ་སྤྱད་པར་བྱའོ ། ལུས་ཀྱི་ཀུན་སྤྱོད་ལ་
བརྟགས་པ་ནི། སྤྱོད་ལམ་རྣམ་བཞིའི་སྐབས་སུ་ལུས་ཀྱིས་འདི་ལྟར་གནས་པར་བྱའོ།།
ཞེས་སམ་སྤྱད་པར་བྱའོ་ཞེས་བློའི་འཕེན་པ་སྔོན་དུ་བཏང་ནས་དེ་ནས་ཀློག་སྤོང་སོགས་དགེ་བ་
དང་འབྲེལ་པའི་བྱ་བ་གང་ཡིན་ཏེ་ཉེར་བསྡོགས་བྱ་བའམ་མགོ་བརྩམས་ནས་ཞེས་པའམ
ཡང་དཔེ་འགའ་ཞིག་ཏུ་བྱ་བ་རྟོགས་ནས་ཞེས་སྣང་སྟེ། དེའི་དོན་ནི་བྱ་བ་གང་ཡིན་ཏེ་རྟོགས་
ཤིང་ངེས་པར་བྱས་བ་ཡིན་ལ། གང་ལྟར་ཡང་དེ་ནས་ནི་སྐབས་སྐབས་སུ་ལུས་འདི་སྔར་བཞིན་
དུ་འགྲོ་འདུག་སོགས་ཀྱི་སྤྱོད་ལམ་ལ་གནས་མི་གནས་དང་དགེ་མི་དགེ་གང་ལ་འཇུག་སོགས་ཀྱི་
སྤྱོད་ལམ་ཇི་ལྟ་བུར་གནས་པ་ཡིན་ཤེས་ཤེས་བཞིན་གྱི་བྱ་རས་བལྟ་བར་བྱ་ཞིང་མདོར་ན་ཉེས་
མེད་དགེ་བའི་ཀུན་སྤྱོད་ཀྱིས་གནས་པ་ལ་བརྩོན་པར་བྱའོ། ། སེམས་ཀྱི་ཀུན་སྤྱོད་ལ་བརྟག་པ་
ལ་སེམས་དགེ་བའི་དམིགས་པ་ལ་གདགས་པ་ནི། རང་གི་སེམས་ཆགས་སྡང་སོགས་ཀྱི་ཉོན་
མོངས་པའི་དབང་དུ་ཤོར་ནས་གླང་ཆེན་མ་དུལ་ཞིང་མྱོས་པ་དང་འདྲ་བ་འདི་ནི། ཁས་བླངས་
པའི་བསླབ་པ་སོགས་རང་གཞན་ལ་ཕན་པའི་ཐབས་སུ་གྱུར་བའི་ཆོས་ལ་རྩེ་གཅིག་ཏུ་སེམས་པའི་
ཀ་ཆེན་བརྟན་པོ་ལ་ཇི་ལྟར་བཏགས་པ་དེ་ཉིད་ཕྱིན་ཅི་ལོག་གི་ལམ་ལ་མི་འཆོར་བར་དེ་ལྟར་
འབད་པ་ཀུན་གྱིས་བརྟག་ཅིང་དཔྱད་ནས་དྲན་པས་བརྟན་པོར་བཟུང་བར་བྱས་ནས་རང་གི་
སེམས་རང་གིས་དབང་དུ་བྱའོ། —བཏགས་པ་ལྟར་རྩེ་གཅིག་ཏུ་གནས་མི་གནས་བརྟག་པ་ནི
དགེ་བའི་དམིགས་པ་ལ་བཏགས་ནས་གཞན་དུ་འཚོའཆོར་མི་འཆོར་ཡང་ཡང་བརྟགས་དགོས་པས།
བདག་གི་སྤྱོད་ལམ་རྣམ་བཞིའི་སྐབས་སུ་ཅི་ནས་ཀྱང་དགེ་བའི་དམིགས་རྣམ་ལ་བཏགས་པ་དེ་
ལས་གཞན་དུ་མ་གཡེང་པའི་སེམས་རྩེ་གཅིག་པའི་ཏིང་ངེ་འཛིན་ལ་བརྩོན་པ་དེ་ནི། སྐད་ཅིག་
གཅིག་ཀྱང་དགེ་སེམས་དེ་ལས་གཞན་དུ་ལོག་པའི་ཡུལ་གྱི་དབང་དུ་མི་འཆོར་བར་བྱས་ཏེ།
དུས་དང་དུས་སུ་བདག་གི་ཡིད་འདི་དགེ་མི་དགེ་སོགས་གར་སྤྱོད་པར་བྱེད་ཅེས་ཤེས་བཞིན་གྱི་བྱ་
རས་དེ་ལྟར་རང་གི་ཡིད་ལ་ཡང་དང་ཡང་དུ་སོ་སོར་བརྟགས་ནས་གཞན་དུ་སོང་ན་དེ་ལས་
95

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བཟློག་ནས་སྔར་གྱི་དགེ་བའི་དམིགས་རྣམས་ཀྱི་སྟེང་དུ་བཞག་ནས་སེམས་དབང་དུ་བྱ་བ་སྔར་
བཞིན་དུ་རང་གི་ངང་གིས་འཇུག་ན་དེ་གར་བཞག་པར་བྱའོ། བཀག་པ་ལ་གནང་པའི་དུས་
བསྟན་པ་ནི། སྤྱིར་ཏིང་ངེ་འཛིན་སྒོམ་པ་སོགས་དགེ་བའི་ཀུན་སྤྱོད་ལས་ཅུང་ཟད་ཀྱང་མི་
འདའ་བར་བརྩོན་དགོས་མོད་ཀྱང་ལས་དང་པོ་པ་ལྟ་བུ་དེ་ལྟར་མི་ནུས་པ་ལ་རེ་ཞིག་ཅི་བདེར་བྱ་
བར་གནང་པའི་དམིགས་བསལ་ནི་འདི་ལྟར མི་སོགས་ཀྱི་དགྲ་དང་དུག་སྦྲུལ་དང་མེ་ཆུ་
སོགས་རང་གི་སྲོག་ལ་གནོད་པའི་འཇིགས་པ་དང་དུས་བཟང་སོགས་ལ་དཀོན་མཆོག་གི་མཆོད་
པ་རྒྱ་ཆེན་པོ་འབུལ་བ་སོགས་ཀྱི་དགའ་སྟོན་དང༌། དེ་དག་ལས་ཆེས་ལྷག་པའི་གཞན་དོན་རྒྱ་
ཆེན་པོ་བྱེད་པ་སོགས་དང་འབྲེལ་བར་གྱུར་བ་ན་ལུས་སེམས་ཤིན་ཏུ་སྡོམ་པའི་སྤྱོད་ལམ་ཆེས་ཕྲ་
བ་བྱ་དཀའ་པའི་རིགས་གལ་ཏེ་མི་ནུས་པ་བྱུང་ན་རེ་ཞིག་དེ་དག་དང་རྗེས་སུ་མཐུན་པའི་སྤྱོད་
ལམ་བག་ཡངས་སུ་ཅི་བདེར་བྱ་བའི་སྒོ་ནས་གནང་པས་དེ་ལྟར་བྱས་པ་ལས་ལྟུང་བ་མི་འབྱུང་
ཞིང་དེ་ལས་སླར་ཡང་སྔར་བཞིན་ལུས་སེམས་སྡོམ་པའི་ཀུན་སྤྱོད་ལ་གནས་པར་བྱ་སྟེ། དེ་
ཡང་འདི་ལྟར་སྤྱིར་སྦྱིན་པ་ལས་ཚུལ་ཁྲིམས་བརྒྱ་འགྱུར་གྱིས་ལྷག་པས་ཚུལ་ཁྲིམས་བཏང་སྙོམས་
སུ་བཞག་པར་བྱ་མི་རིགས་ཀྱང་ལས་དང་པོས་ཐོག་མར་གཉིས་ཀ་དུས་གཅིག་ཏུ་སྒྲུབ་མི་ནུས་
ཤིང་སྦྱིན་པ་ལ་གཙོ་ཆེར་སློབ་པའི་དུས་དག་ཏུ་དེ་ཉིད་ལ་གོམས་པར་མ་བསླབ་ཀྱི་བར་དུ་ཚུལ་
ཁྲིམས་ཕྲ་མོ་སྒྲུབ་མི་ནུས་པ་རྣམས་རེ་ཞིག་བཏང་སྙོམས་སུ་བཞག་པར་བྱ་བར་གསུངས་ཏེ།
དཔེར་ན་གསད་བྱའི་སེམས་ཅན་ལ་མི་འཇིགས་པ་སྦྱིན་པའི་ཕྱིར་དུ་དེ་མཐོང་བ་བཞིན་དུ་མ་
མཐོང་ཞེས་རྫུན་དུ་སྨྲ་བ་ལྟ་བུ་ཡིན་པར་རྣམ་བཤད་དང་རྒྱལ་སྲས་པའི་འགྲེལ་པ་ལས་སོ གང་
ལ་བསླབ་པ་དེ་ཉིད་ཐོག་མར་མཐར་འདོན་དགོས་པ་ནི། ཐོག་མར་ཞུགས་པའི་བྱ་བ་སྔ་མ་མ་
ཚར་བར་ཕྱི་མ་ལ་ཞུགས་ན་བསླབ་པ་མཐར་ཕྱིན་པའི་གེགས་སུ་འགྱུར་བས་ན། སྦྱིན་སོགས་ཀྱི་
བྱ་བ་གང་ཞིག་ལ་རང་གིས་བརྟགས་ནས་སམ་བླ་མས་བསྒོ་བ་ལྟ་བུའི་དབང་ལས་འདི་ཉིད་བསྒྲུབ་
པར་བྱའོ་སྙམ་དུ་བསམས་ཏེ་བྱ་བར་བརྩམས་པ་དེ་ཉིད་རེ་ཞིག་མ་གྲུབ་ཀྱི་བར་དུ་དེ་ལས་གཞན་
དུ་སྔ་མ་དོར་ནས་ཕྱི་མ་གཞན་བསམ་པར་མི་བྱ་སྟེ། སྔར་བརྩམས་པ་དེར་ཡིད་གཏད་པའམ་
ཡིད་གཞོལ་བ་ཡི་བསམ་པ་དེ་ཁོ་ན་ཡིས་ཐོག་མར་བརྩམས་པ་དེ་ཉིད་རེ་ཞིག་འབད་པའི་སྒོ་ནས་
བསྒྲུབ་པར་བྱས་ནས་མཐར་ཕྱིན་པར་བྱ་དགོས་སོ། ། དེ་ལྟར་བྱ་བའི་གོ་རིམ་ལ་མཁས་པར་
བྱས་ནས་རིམ་ཅན་དུ་བསླབ་པ་དེ་ལྟར་ནི་བྱ་བ་སྔ་ཕྱི་ཀུན་ལེགས་པར་བསླབ་པར་བྱས་པ་ཉིད་དུ་
འགྱུར་གྱི་དེ་ལས་གཞན་དུ་བྱ་བ་སྔ་མ་མ་གྲུབ་གོང་དུ་ཕྱི་མ་ལ་འཇུག་པ་དེ་ལྟ་བུ་བྱས་ན་སྔ་ཕྱི་
གཉིས་ཀ་ལེགས་པར་འགྲུབ་པར་མི་འགྱུར་རོ། ཙ་ན་ཀར སྔ་མ་མ་ཚར་གཞན་བསྒྲུབ་
ན། ། གཉིས་ཀ་མི་འགྲུབ་ངལ་བའི་གནས རྐང་བ་ཡ་གཅིག་མ་ཚུགས་པར།
- 96 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
གཉིས་ཀ་བཏེགས་ན་འགྱེལ་བའི་རྒྱུ། ། ཞེས་སོ། ། བྱ་བའི་རིམ་པ་ཇི་ལྟ་བ་བཞིན་དུ་མི་
ཤེས་པའི་ཤེས་བཞིན་མ་ཡིན་པའི་ཉེ་བའི་ཉོན་མོངས་པ་རྩ་ཉོན་གཏི་མུག་གི་ཆར་གཏོགས་པ་དེ་
ཉིད་ཀྱང་ལམ་གྱི་རིམ་པ་ལ་མ་ནོར་བར་བསླབ་པར་བྱས་པ་དེ་ལྟ་ན་ནི་རྒྱུད་ལ་སྐྱེ་ཞིང་འཕེལ་བར་
མི་འགྱུར་བས་ལམ་རིམ་ཅན་དུ་སློབ་ཚུལ་ལ་མཁས་པར་བྱའོ། ། གཉིས་པ་བསླབ་པ་ཉམས་
པའམ་སྤྱོད་པ་ཉམས་པ་བསྲུང་བ་ནི། བྲེ་མོའི་གཏམ་ནི་སོགས་ཏེ། དེ་ལ་རྣམ་གཡེང་ལ་
ཆགས་པ་དང་དོན་མེད་ཀྱི་བྱ་བ་སྤོང་པ་ནི ༸གོང་དུ་བཤད་པ་ལྟར་དགོས་པ་ཆེན་པོ་དང་ལྡན་
པའི་དམིགས་བསལ་ཅན་གྱི་སྐབས་འགའ་ཞིག་ཏུ་བཀག་པ་ལ་གནང་བ་ཡོད་ཀྱང་སྤྱིར་
འབྲས་བུ་མེད་ཅིང་དོན་མེད་ཀྱི་སྤྱོད་པ་རྣམ་གཡེང་བྱ་བར་མི་གནང་བས་དེ་ལས་སེམས་བསྲུང་
དགོས་ཏེ རྒྱལ་བློན་དང་དམག་ཆོམ་རྐུན་གྱི་གཏམ་དང་འབྲེལ་མེད་ཀྱི་ཀུ་རེ་སོགས་བྲེ་མོའི་
གཏམ་ནི་སྣ་ཚོགས་དང་མིག་འཕྲུལ་དང་གླུ་བྲོ་ཟློས་གར་སོགས་ངོ་མཚར་བའི་ལྟད་མོ་སྣ་ཚོགས་
པའི་རྣམ་གཡེང་སྐྱེད་བྱེད་ཀྱི་རྒྱུ་མང་པོ་ལ་དོན་མེད་དུ་རང་ཉིད་འཇུག་པར་མི་བྱ་ཞིང་།
གཞན་གྱིས་དེ་དག་བྱེད་པའི་རྗེས་སུ་ཡང་རང་དགར་སྨྲ་ཞིང་ཉན་པ་དང་བལྟ་བ་སོགས་ཀྱི་སྒོ་
ནས་འཇུག་པར་མི་བྱ་ལ། བརྒྱ་ལ་དགོས་དབང་ངམ་གཞན་སེམས་མགུ་བ་བསྐྱེད་པའི་ཆེད་དུ་
རེས་འགའ་དེ་དག་ཀུན་ལ་འཇུག་དགོས་པར་གྱུར་ན་དེ་ལ་ཆགས་པ་དང་ཞེན་པ་སྤང་པར་བྱས་
ནས་སྐྱོ་བ་དང་བཅས་པའི་སྒོ་ནས་འཇུག་པར་བྱ་དགོས་པ་ནི་མཆོག་ཟུང་གཉིས་ཀྱི་རྣམ་ཐར་ལས་
བྱུང་བ་ལྟ་བུའོ། ། དེ་བཞིན་དུ་དོན་དང་དགོས་པ་མེད་པར་དགེ་སློང་བྱང་ཆུབ་སེམས་དཔའ་
ཡིན་ན་ལྟ་ཅི་དགེ་སློང་མིན་པའི་ཁྱིམ་པ་བྱང་སེམས་སོགས་ཀྱིས་ཀྱང་ས་རྐོ་བ་དང་སེན་མོ་ལ་
སོགས་པའི་རྩྭ་སྔོན་གཅོད་པ་དང་། རྐང་ལག་དང་ཤིང་ཐུར་སོགས་ཀྱིས་ས་རིས་སྣ་ཚོགས་འབྲི་
བ་དང་། ས་ལ་ཕུར་པ་འཛུགས་པ་དང་འབྱིན་པ་ཞལ་བ་བྱེད་པ་རྡོ་ཤིང་སོགས་ལ་བཟོ་བྱེད་པ་
སོགས་དོན་མེད་པའི་བྱ་བ་འགའ་ཞིག་མ་བརྟགས་བཞིན་དུ་བྱེད་པར་གྱུར་ན། དེ་མ་ཐག་བདེ་
བར་གཤེགས་པའི་ཐེག་ཆེན་སྡེ་སྣོད་ལས གང་སེམས་ཅན་གྱི་དོན་དུ་མི་འགྱུར་བ་དེ་སྤང་བར་
བྱའོ་ཞེས་བསླབ་པ་བཅས་པ་རྣམས་དྲན་པར་བྱས་ནས། དེ་དང་འགལ་པའི་ཉེས་དམིགས་ལ་
སྐྲག་པས་དེ་ཡི་མོད་ལ་སྟེ་སྐད་ཅིག་དེ་ཉིད་ལ་དོན་མེད་ཀྱི་བྱ་བ་དེ་དག་དོར་བར་བྱའོ། ། དེ་
ནས་བྱ་བ་གང་ཡིན་ལ་འཇུག་ཚེ་ཀུན་སློང་ལ་བརྟགས་ནས་ཉོན་མོངས་པས་བསླངས་པ་ལ་གཉེན་
པོ་བསྟེན་ཏེ་སྤོང་པ་ལ། མདོར་བསྡུས་ཏེ་བསྟན་པ་ནི། གང་ཚེ་ལུས་གཡོ་ཞིང་བསྐྱོད་པར་བྱ་
བའི་སྒོ་ནས་བྱ་བ་བྱེད་འདོད་པར་གྱུར་ཏམ། ངག་གི་བྱ་བ་ཚིག་སྨྲ་བར་འདོད་པར་གྱུར་ན་
ཡང་། དེ་མ་ཐག་དེ་ལ་མི་འཇུག་པར་དང་པོར་རང་གི་སེམས་ཀྱི་ཀུན་སློང་དགེ་མི་དགེ་ཉོན་
མོངས་པ་ཅན་ཡིན་མིན་ལ་བརྟགས་ནས། ཉོན་མོངས་པ་ཅན་གྱི་དབང་དུ་མི་གཏོང་པར་
1 97-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
སེམས་རབ་ཏུ་བརྟན་པས་བྱ་བར་འོས་ཤིང་རིགས་པ་དང་ལྡན་པའི་དགེ་བའི་སེམས་ཀྱིས་བསླང་
པའི་ལས་རྣམས་བསྒྲུབ་པར་བྱ་ཞིང་བྱ་མི་འོས་པ་ཉོན་མོངས་པས་ཀུན་ནས་བསླངས་པའི་བྱ་བ་
རྣམས་སྤང་པར་བྱའོ་ཞེསགོས་པའི་དོན་ཏེ དོན་དེ་ཉིད་རྒྱས་པར་སྟོན་པ་ལ་ཆགས་ཁྲོ་རྒོད་པ་
སོགས་ཀྱི་ཉོན་མོངས་སྐྱེ་བའི་ཚེ་ཇི་ལྟར་བྱ་བ་ནི། གང་གི་ཚེ་རང་གི་ཡུལ་ཡིད་དུ་འོང་བ་ལ་
མངོན་པར་རྗེས་སུ་ཆགས་པ་དང་། ཡུལ་ཡིད་དུ་མི་འོང་བ་ལ་མངོན་པར་ཁྲོ་ཞིང་སྡང་པར་
འདོད་པ་དེ་ཡི་ཚེ་དེ་དག་གིས་ཀུན་ནས་བསླངས་པའི་ལུས་ཀྱིས་ལས་སུ་ཅི་ཡང་མི་བྱ་ཞིང་ངག་
གིས་གཏམ་ཅི་ཡང་སྨྲ་བར་མི་བྱ་སྟེ་བྱས་ན་ལུས་ངག་གི་རིག་བྱེད་ཀྱང་ཉོན་མོངས་པ་ཅན་དུ་སྐྱེ་
བས་སོ ། དེས་ན་དེ་ལྟ་བུའི་ཀུན་སློང་དང་འབྲེལ་པའི་སེམས་ཕྱི་རོལ་གྱི་ཡུལ་ལ་འཇུག་པ་
བསྡུས་ནས་གཉེན་པོས་ཟུངས་ཐུབ་པར་བྱས་ནས་ཤིང་བཞིན་དུ་ནི་བརྟན་པར་གནས་པར་བྱའོ
གང་ཚེ་སེམས་ཡུལ་ལ་འཕྱར་ཞིང་རྣམ་པར་གཡེང་པའི་རྒོད་པ་དང་ངག་གི་བཞད་གད་ཀྱིས་
གཞན་ལ་མཐོ་མཚམས་པའམ་ཅོ་འདྲི་བའི་ག་ཞར་དང་བཅས་པའམ། གལ་ཏེ་ཡོན་ཏན་གྱི་
འབྱོར་པས་སེམས་ཁེངས་པའི་ང་རྒྱལ་དང་རིགས་གཟུགས་སོགས་རང་གི་ཕུན་ཚོགས་ལ་དགའ་
ཞིང་ཆགས་པས་རྒྱགས་པ་དང་ལྡན་པའམ། གཞན་ཕ་རོལ་པོའི་སྐྱོན་ནས་བརྗོང དོད་ཀྱིས་
མཚང་འབྲུ་བ་ཡི་བསམ་པ་དང༌། གལ་ཏེ་གཞན་གྱིས་གཞན་ལ་སྐྱོན་བརྗོད་པ་རྗེས་སུ་སྐྱོར་པའི་
ཚུལ་གྱིས་སུམ་འབྱིན་གཏོང་བར་སྐྱོར་འབྱིན་དང་། ཡང་ན་སྐྱོར་འབྱིན་ཞེས པ་སྒྱུའམ་གྱ་གྱུ་
དང་གཡོ་ཐབས་སྣ་ཚོགས་ཀྱིས་གཞན་བསླུ་བར་འདོད་པའི་སེམས་སམ་ཞེས་པ་དང་། རིན་
ཕྲེང་དུ། གཡོ་ནི་ཤིན་ཏུ་བསླུ་བ་སྟེ། སྒྱུ་ནི་སེམས་རྒྱུད་གྱ་གྱུ་བ། ། ཞེས་སོ གང་
ཚེ་བདག་རང་གི་ཡོན་ཏན་གསལ་བར་བརྗོད་པའི་སྒོ་ནས་བསྟོད་པ་ལྷུར་ལེན་པའམ། གཞན་
དག་ལ་སྐྱོན་ནམ་ཉེས་པ་གསལ་བར་བྱས་ཏེ་སྨོད་པར་བྱེད་པ་ཉིད་དང་ནི་གཞན་གྱིས་རང་ལ་
ཚིག་ངན་སྨྲ་བའི་ལན་དུ་ཚིག་རྩུབ་མོ་སྨྲ་བས་གཤེ་བཅས་ཞེས་པའམ་གཞན་གྱི་ཚིག་ལ་སྨོད་པའི་
གཤེ་བ་དང་བཅས་པ་དང་། ཞལ་ལྕེ་གཅོད་པའི་གྲྭར་ཁྲོས་འཁྲུགས་ཀྱིས་ཤག་འགྱེད་པའམ་
འཐབ་རྩོད་ཀྱི་རྒྱུ་མཚན་སེམས་པའི་འགྱེད་པ་དང་བཅས་པར་གྱུར་བ་སྟེ ཉོན་མོངས་པ་དང་
འབྲེལ་བའི་སེམས་དེ་རྣམས་དེ་རྒྱུད་ལ་འབྱུང་བར་མཐོང་བ་དེ་ཡི་ཚེ་དེ་དག་སོ་སོར་གཉེན་
པོས་རང་ཚུགས་ཐུབ་པས་ཤིང་བཞིན་དུ་བརྟན་པར་གནས་པར་བྱའོ། ། རྙེད་བཀུར་གྲགས་
པ་འདོད་པ་སོགས་ཀྱི་ཚེ་ཇི་ལྟར་བྱ་བ་ནི། གང་ཚེ་ཟས་གོས་ནོར་སོགས་ཀྱི་རྙེད་པ་དང་ཕྱག་བྱ་
བ་དང་སྟན་འ ངས་པ་སོགས་ཀྱི་བཀུར་སྟི་དང་ཕྱོགས་ཀུན་ཏུ་ཚིག་སྙན་མོ་བརྗོད་པའི་གྲགས་པ་
སྟེ་དེ་རྣམས་འདོད་པའམ་དོན་དུ་གཉེར་བ་དང་། བྲན་ཕོ་མོ་སོགས་གཡོག་འཁོར་མང་པོ་དོན་
དུ་གཉེར་འདོད་པའམ བདག་གི་སེམས་ལ་གཞན་གྱི་གུས་པས་ཞབས་ཏོག་བྱེད་པའི་རིམ་
98

སྤྱོད་འཇུག་འགྲེལ གསལ་བྱེད་ཉི་ཟླའི་སྣང་བ
གྲོར་འདོད་ཅིང་དེ་དོན་དུ་གཉེར་བ་སོགས་ཀྱི་བསམ་པ་བྱུང་བར་གྱུར་ན་ཡང་། །དེ་ཡི་ཚེ་
གཉེན་པོ་ཟུངས་ཐུབ་པར་བྱས་ནས་དེའི་དབང་དུ་མི་འགྱུར་བར་ཤིང་བཞིན་དུ་བརྟན་པར་
གནས་པར་བྱའོ། ། གང་གི་ཚེ་གཞན་གྱི་དོན་སྒྲུབ་པ་ལ་ཡིད་ཕྱིར་ཕྱོགས་ནས་ཡལ་བར་འདོར་
འདོད་ཀྱི་བསམ་པ་བྱུང་བ་དང་། རང་དོན་སྒྲུབ་པ་ལ་མངོན་པར་ཞེན་ནས་དེ་འབའ་ཞིག་དོན་
དུ་གཉེར་བར་འདོད་པ་དང་། བསམ་པ་དེ་དག་གིས་ཀུན་ནས་བསླངས་པའི་ངག་གིས་སྨྲ་བར་
འདོད་པའི་སེམས་བྱུང་ན་ཡང་། དེའི་ཚེ་བསམ་པ་སྐྱོན་ཅན་དེ་དག་གིས་གཡོ་བར་མི་འགྱུར་
བར་ཤིང་བཞིན་དུ་གནས་པར་བྱའོ། ། གང་ཚེ་སྒོ་གསུམ་གྱི་དགེ་བ་དང་གཞན་དོན་སྒྲུབ་པའི་
དཀའ་སྤྱད་ལ་མི་བཟོད་པ་དང་དགེ་བའི་ཕྱོགས་ལ་སེམས་མངོན་པར་མི་སྤྲོ་བའི་ལེ་ལོ་དང་གཞན་
དོན་རླབས་པོ་ཆེ་སྒྲུབ་པ་ལ་འཇིགས་ཤིང་སྡར་ལངས་པ་དང་། དེ་བཞིན་དུ་བྱ་དཀའ་བའི་དོན་
དེ་ཉིད་སྒྲུབ་པའི་ནུས་པ་རང་ལ་མེད་ཅིང་ཕོད་ཁམས་ཆེ་བ་ཙམ་གྱིས་འཇུག་པའི་སྤྱི་བརྟོལ་དང་
མ་བརྟགས་འབྲེལ་མེད་ཀྱི་གཏམ་ཁ་ནས་ཅི་ཐོན་སྨྲ་བའི་མུ་ཅོར་སྨྲ་བ་དང༌། མཛའ་བཤེས་སློབ་
འབངས་སོགས་རང་གི་ཕྱོགས་སུ་གཏོགས་པ་རྣམས་ལ་ལྷག་པར་ཞེན་པའི་ཕྱོགས་ལྷུང་གི་སེམས་
བྱུང་ནའང་། དེ་ཚེ་སོ་སོའི་གཉེན་པོས་རང་ཚུགས་ཐུབ་ང ས་ནས་མི་གཡོ་བར་ཤིང་བཞིན་
དུ་བརྟན་པར་གནས་པར་བྱའོ། ། དེ་དག་གི་དོན་བསྡུ་བ་ནི། དེ་ལྟར་ཆགས་ཁྲོ་སོགས་ནས་
རང་ཕྱོགས་ལ་ཞེན་པའི་བར་གྱི་དོན་ཕྱིན་ཅི་ལོག་པ་ཀུན་ནས་ཉོན་མོངས་པ་ཅན་གྱི་ཡིད་དང་
དོན་མེད་པ་ས་རྐོ་རྩྭ་གཅོད་སོགས་ཀྱི་བྱ་བ་རྣམས་ལ་འཇུག་པར་བརྩོན་པའི་ཡིད་དེ་དེ་ལྟ་བུའི་
ཀུན་སློང་རྣམས་ལ་ལེགས་པར་བརྟགས་ཏེ སོ་སོར་ངེས་ཟིན་པར་བྱས་ནས་དེ་ཡི་ཚེ་ཉོན་
མོངས་སོགས་མི་མཐུན་ཕྱོགས་ཀྱི་དགྲ་ལས་རྒྱལ་བའི་དཔའ་བོ་བྱང་ཆུབ་སེམས་དཔས་ཤེས་
བཞིན་གཙོ་བོར་གྱུར་བའི་གཉེན་པོ་སྤྱི་དང་ཁྱད་པར་ཆགས་སྡང་གི་གཉེན་པོ་མི་སྡུག་པ་དང་
བྱམས་པ་སྒོམ་པ་ལྟ་བུའི་གཉེན་པོ་སྟོབས་དང་ལྡན་པ་ཡིས་རང་གི་སེམས་དེ་ནི་དུས་རྟག་ཏུ་
བརྟན་པོར་བཟུང་བར་བྱས་ནས་མི་རིགས་པའི་བྱ་བ་ངན་པ་ཚར་བཅད་ནས་རིགས་ཤིང་འོས་
པའི་བྱ་བ་ལ་སྤྲོ་བས་འཇུག་པ་ལ་བསླབ་པར་བྱའོ གཉེན་པོའི་ཕྱོགས་བྱ་བར་འོས་པ་
གཞན་དོན་སོགས་ལ་འཇུག་ཚུལ་ལ་གཞན་དོན་སྒྲུབ་པའི་མཐུན་རྐྱེན་རྣམས་དང་ལྡན་པར་བྱ་བ་
ནི། འཇུག་ལྡོག་གི་བསླབ་བྱ་རྣམས་ལ་ཐེ་ཚོམ་དང་ལོག་ཤེས་སྤངས་ཤིང་ཤིན་ཏུ་ངེས་པ་དང་
མཆོག་གསུམ་གྱི་ཡོན་ཏན་མཐོང་ནས་དང་འདོད་ཡིད་ཆེས་ཀྱི་སྒོ་ནས་རབ་ཏུ་དད་པ་དང་། བྱ་
དཀའ་བའི་བསླབ་བྱ་དང་གཞན་དོན་ལ་སྐྲག་ནས་མི་ལྡོག་པའི་བསམ་སྦྱོར་བརྟན་པོ་དང་ཡོན་
ཏནཅན་དང་བསླབ་པ་ལ་སྙིང་ནས་གུས་པ་དང་མཆོག་དམན་རྣམས་ལ་ལུས་སེམས་གཉིས་ཀ་
འདུད་པའི་ཞེ་སར་བཅས་པ་དང་རང་བསླབ་ལྡན་ཡིན་པ་སོགས་རྒྱུ་མཚན་དུ་བྱས་ནས་ཉེས་
- 99 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
སྤྱོད་ལ་འཛེམ་པས་ངོ་ཚ་ཤེས་པ་དང་ཉེས་སྤྱོད་ལ་ཞུགས་ན་རྣམ་སྨིན་གྱིས་འཇིགས་པའམ་གཞན་
གྱིས་སྨད་དུ་དོགས་པ་སོགས་ཀྱི་འཇིགས་པ་རྒྱུ་མཚན་དུ་བྱས་ནས་ཉེས་སྤྱོད་ལ་འཛེམ་པ་དང་
བཅས་པས་ཁྲེལ་ཡོད་པ་དང༌དབང་བོའི་སྒོ་རྣམས་ལོག་པའི་ཡུལ་ལ་འཇུག་པ་བསྡམས་པས་
ཞི་ཞིང་དུལ་བ་དང་། སྦྱིན་དང་སྙན་སྨྲ་སོགས་ཐབས་སྣ་ཚོགས་ཀྱི་སྒོ་ནས་གཞན་དགའ་ཞིང་
མགུ་བར་བྱེད་པ་ལ་བརྩོན་པ་སྟེ། དེ་ལྟ་བུའི་ཡོན་ཏན་རྣམས་དང་ལྡན་པར་བྱས་ནས་གཞན་
དོན་སོགས་ལ་འཇུག་པར་བྱའོ། ། གཞན་རྐྱེན་གྱིས་མི་སྐྱོ་བར་སེམས་དབང་དུ་བྱ་བ་ནི
གཅིག་ལ་ཕན་བཏགས་པ་སོགས་དགའ་མགུ་བསྐྱེད་པའི་ཐབས་བྱས་ན་དེ་གཞན་རྣམས་མི་
དགའ་ཞིང་ཁྲོ་ཞིང་སྡིག་པ་གསོག་པའི་རྒྱུར་འགྱུར་བ་ལྟ་བུ་ཕན་ཚུན་བསམ་པ་མི་མཐུན་པའི་བྱིས་
པ་སོ་སོ་ཡི་འདོད་པ་ཐ་དད་པ་སྣ་ཚོགས་པ་རྣམས་སུ་གྱུར་ནས་ཐམས་ཅད་དགའ་མགུ་སྐྱེད་པའི་
ཐབས་སྒྲུབ་དཀའ་བ་ཉིད་ཀྱིས་སེམས་མི་སྐྱོ་ཞིང་། བྱིས་པ་དེ་རྣམས་ནི་ཉོན་མོངས་པ་སྣ་ཚོགས་
སྐྱེས་པའི་དབང་དུ་གྱུར་བས་རང་ལ་རང་དབང་མེད་པར་འདི་དག་གི་
ད་པ་མི་མཐུན་པའི་
སེམས་འདི་བྱུང་བ་ན་པར་ངེས་སོ། དེས་ན་འདི་རྣམས་འདོད་པ་མི་མཐུན་པའི་རྒྱུར་གྱུར་
པའི་ཉོན་མོངས་པ་འདི་རྣམས་དབྲལ་པར་བྱའོ་སྙམ་དུ་ཕྱི་ཕྱིར་ལྷག་པར་སྙིང་བརྩེར་ལྡན་པས་
རྗེས་སུ་བཟུང་ནས་གདམས་ངག་དང་རྗེས་བསྟན་འདོམས་པ་དང་རང་ཡང་དེ་ལྟའི་ཉོན་མོངས་
པའི་དབང་དུ་མི་འགྱུར་བར་བྱའོ་སྙམ་དུ་སེམས་དབང་དུ་བྱ་བ་སྟེ། མདོ་སྡེ་རྒྱན་ལས། རྟག་
ཏུ་ཉེས་པས་རང་དབང་མེད་པར་བྱས་སེམས་ཀྱིས། ། སྐྱེ་བོ་ལ་ནི་བློ་ལྡན་ཉེས་པར་མི་འཛིན་
ཏེ མི་འདོད་བཞིན་དུ་ལོག་པར་བསྒྲུབ་པར་འགྱུར་རོ་ཞེས། ། སྐྱེ་བོ་ལ་ནི་སྙིང་རྗེ་ལྷག་
པར་འཕེལ་ཕྱིར་རོ། ཞེས་གསུངས་པ་ལྟར་རོ། ། དོན་དམ་པའི་ཉམས་ལེན་གྱིས་སེམས་
དབང་དུ་བྱ་བ་ནི། བཅས་རང་གི་ཁ་ན་མ་ཐོ་བ་མེད་པའི་དགེ་བའི་དངོས་པོ་རྣམས་ལ་གཞན་
དོན་སྒྲུབ་པའི་ཆེད་དུ་འཇུག་པ་ནི་བདག་རང་ཉིད་མི་ཉམས་པར་བྱ་བ་དང་སེམས་ཅན་གཞན་
རྣམས་ཀྱང་འཕྲལ་ཡུན་ཀུན་ཏུ་ཕན་བདེ་སྒྲུབ་པའི་དབང་དུ་བྱས་ནས་འཇུག་པར་བྱ་དགོས་ཤིང་
དེ་དག་ཀྱང་སྟོང་ཉིད་རྟོགས་པའི་ཤེས་རབ་ཀྱིས་ཟིན་པའི་སྒོ་ནས་སྤྲུལ་བའི་སྐྱེས་བུས་བྱ་བ་བྱེད་
པ་བཞིན་དུ་བདག་གིས་གཞན་དོན་བྱས་སོ་སྙམ་པའི་ང་རྒྱལ་དང་བདེན་པར་ཞེན་པའི་རློམ་
སེམས་མེད་པའི་སྒོ་ནས་རང་གི་ཡིད་འདི་ཉིད་གཉེན་པོས་དབང་དུ་བྱས་ནས་རྟག་ཏུ་གཟུང་བར་
བྱའོ། ། དལ་འབྱོར་རྙེད་དཀའ་བསམས་ནས་སེམས་དབང་དུ་བྱ་བ་ནི། མི་ཁོམ་པའི་
གནས་རྣམས་སུ་འཁྱམས་འཁྱམས་ཏེ་དུས་རིང་མོ་ཞིག་ལོན་ནས་གཟོད་ཚུལ་ཁྲིམས་སོགས་དགེ་
བའི་སྟོབས་ལས་མི་ཁོམ་པའི་གནས་དེ་དག་ཏུ་མ་སྐྱེས་པར་འདིར་རྙེད་དཀའ་བའི་དལ་བའི་
མཆོག་ཐོབ་པ་ནི་ངོ་མཚར་ཆེའོ་ད་རེས་ཙམ་མོ་སྙམ་དུ་དལ་འ དཀའི་ཚུལ་ལ་ཡང་དང་
100 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
ཡང་དུ་བསམས་ནས། ད་ནི་འདི་ཉིད་ལ་སྙིང་བོ་བླངས་ནས་དོན་ཆེན་པོ་ཡོད་པ་ཉིད་དུ་བྱའོ་
བསམས་ནས་དགེ་བའི་དམིགས་རྣམས་ལ་འདོགས་པའི་ཐབས་མང་པོ་བཤད་པ་དེ་ལྟ་བུར་
སེམས་པའི་སྒོ་ནས་དཔེར་ན་རིའི་རྒྱལ་བོ་རི་རབ་རྐྱེན་གང་གིས་ཀྱང་མི་གཡོ་བར་བརྟན་པར་
གནས་པ་ལྟར། མི་མཐུན་ཕྱོགས་ཉོན་མོངས་དང་སྡུག་བསྔལ་སོགས་ཀྱི་རྐྱེན་དག་གིས་རབ་
མི་གཡོ་བ་གཉེན་པོའི་སྟོབས་ཀྱིས་གཟུང་པར་བྱ་བའི་སྒོ་ནས་རང་གི་སེམས་དབང་དུ་བྱ་བ་སྟེ་
འདི་སེམས་དབང་དུ་བྱས་ནས་གཟུང་ཚུལ་གྱི་དོན་བསྡུའང་ཡིན་ནོ།
གཉིས་པ་དགེ་བ་ཆོས་སྡུད་ཀྱི་ཚུལ་ཁྲིམས་ལ་སློབ་ཚུལ་ལ་གཉིས། བསླབ་པ་ལ་མི་སློབ་
པའི་རྒྱུ་ལུས་ལ་ཆགས་པ་སྤང་དགོས་པར་བསྟན་པ། དགེ་བ་བསྒྲུབ་པའི་ཐབས་ལ་མཁས་པར་
བྱའོ། ། དང་པོ་ནི། བྱ་རྒོད་ཤ་ལ་སོགས་ཏེ དེ་ལ་ཆགས་སེམས་ཀྱིས་ལུས་སྲུང་མི་རིགས་
པའི་རྒྱུ་མཚན་སྤྱིར་བསྟན་པ་ནི། གོང་དུ་སེམས་བརྟན་པོར་གཟུང་བར་བྱ་གསུངས་པ་ལྟར།
ལུས་འདི་ཉིད་ཀྱང་རྙེད་དཀའ་བས་གཅེས་པར་བཟུང་ནས་བསྲུང་བར་བྱའོ་སྙམ་པ། མི་
རིགས་པའི་ཚུལ་འདི་ལྟར་ད་ལྟ་ཆགས་སེམས་ཀྱིས་ལུས་འདི་ལ་བདག་གིར་བཟུང་ནས་འདི་ཉིད་
བསྲུང་བའི་ཕྱིར་འདིའི་ཁ་ཏ་བྱ་མི་རིགས་ཏེ། རང་ཉིད་ཤི་ནས་སེམས་དང་བྲལ་བའི་ཕུང་བོ་
དུར་ཁྲོད་དུ་བསྐྱལ་ནས་བོར་བ་ན་བྱ་རྒོད་བཟའ་བྱའི་ཤ་ལ་ཆགས་པ་མང་པོ་ཡིས། ལུས་ཀྱི་
རྐང་ལག་དང་རྒྱུ་ལྟོ་སོགས་དེ་དག་ཕྱོགས་ཕན་ཚུན་ཡས་མས་ཀུན་ཏུ་བཤལ་བ་སྟེ་དྲུད་ཅིང་ཁྲིད་
པར་བྱས་ནས་ཟོས་པར་གྱུར་ཀྱང་། དེའི་ཚེ་ཡིད་ཁྱོད་མི་དགའ་མི་བྱེད་ན་ད་ལྟ་རྒྱུ་མཚན་ཅིའི་
ཕྱིར་ལུས་ལ་ཆགས་ཤིང་ཞེན་ནས་གཅེས་པར་བཟུང་སྟེ་འདི་སྲུང་པའི་ཁ་ཏའམ་གཉེར་ཁ་བྱེད་དེ་
བྱེད་མི་རིགས་སོ ། ལུས་སེམས་འབྲེལ་མེད་སོ་སོ་ཐ་དད་ཡིན་བས་སྲུང་མི་རིགས་པ་ནི
འོན་ཀྱང་བདག་དང་བདག་གི་བར་འབྲེལ་བས་སྲུང་ངོ་སྙམ་ན། ལུས་འདི་བདག་གིར་བཟུང་
བར་བྱས་ནས་ཡིད་ཁྱོད་ཀྱིས་ཆགས་ཤིང་ཞེན་པའི་སྒོ་ནས་ཅི་ཡི་ཕྱིར་སྲུང་བར་བྱེད་དེ་དེ་ལྟར་
བྱེད་པ་མི་རིགས་ཏེ་ཉེས་པ་དང་སྡུག་བསྔལ་དུ་མ་བསྐྱེད་པས་སོ། ། འདི་རང་ལ་ཉེ་བར་མཁོ་
བས་སོ་སྙམ་ན། ཡིད་ཁྱོད་ནི་ཐོག་མེད་ནས་འཁྱམས་ཏེ་འཁོར་བའི་སྲིད་པ་སྔ་མིའི་བར་སྲིད་ཀྱི་
སེམས་ཀྱི་རྒྱུན་དང་ལུས་འདི་ཕ་མའི་མི་གཙང་བ་ལས་གྲུབ་པ་ཡིན་པས་ཡིད་ཁྱོད་དང་ལུས་འདི་
གཉིས་ཕན་ཚུན་འབྲེལ་ཅི་ཡང་མེད་པས་སོ་སོ་བ་དང་མཚན་ཉིད་ཀྱང་ཐ་དད་ཡིན་ན་ལུས་བེམ་
པོ་དེས་ཀོ་སྟེ་དེའི་ནི་ཡིད་ཁྱོད་ལ་ཅི་ཞིག་བྱ་སྟེ་ལུས་འདིས་ཀྱང་ཁྱོད་འདོར་སེམས་ཁྱོད་ཀྱིས་ཀྱང་
ལུས་འདི་དོར་ནས་གཞན་དང་གཞན་དུ་སོ་སོར་འགྲོ་བའི་ཕྱིར་དེས་ན་ལུས་འདི་ལ་བདག་གིར་
བཟུང་ནས་ཆགས་སེམས་ཀྱིས་སྲུང་བར་མི་རིགས་སོ། ། ལུས་མི་གཙང་བས་སྲུང་མི་རིགས་པ་
ནི། དེ་ལྟར་འབྲེལ་མེད་ཡིན་ཀྱང་སྔ་ནས་རང་གནས་པའི་རྟེན་ཏུ་བཟུང་བས་འདོར་མི་རིགས་
101 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
སོ་སྙམ་ན། ཀྱེ་མ་བླང་དོར་ལ་རྨོངས་པའི་ཡིད་ཁྱོད་རྒྱུ་མཚན་ཅི་ཡི་ཕྱིར་ཤིང་གཟུགས་གཙང་མ་
ཟས་གོས་ཀྱིས་གསོ་སྐྱོང་སོགས་ཀྱི་དཀའ་ཚེགས་ཅི་ཡང་མི་དགོས་པ་ཞིག་ལ་བདག་གི་ལུས་སོ་ཞེས་
རང་གནས་པའི་རྟེན་དུ་གཟུང་པར་མི་བྱེད་དེ་བྱེད་རིགས་ཀྱི། མི་གཙང་བ་དུ་མ་ཕྱོགས་གཅིག་
ཏུ་འདུས་ཤིང་ཚོགས་པའི་ལུས་ཀྱི་འཁྲུལ་འཁོར་འདི་ནི་རུལ་བ་དྲི་ང་བའི་རང་བཞིན་ཅན་དུ་
འདུག་ཀྱང་དཀའ་ཚེགས་ཀྱིས་ཀྱང་སྐྱོང་དགོས་པ གཅེས་སྤྲས་ཀྱིས་བསྲུངས་ཏེ་སྤེལ་བར་བྱས་
པས་ཅི་ཞིག་རུང་སྟེ་འདིས་ནི་གནས་པའི་རྟེན་སོགས་ཉེར་མཁོའི་ཡོ་བྱད་ཅིར་ཡང་མི་རུང་ངོ་།
ལུས་ལ་སྙིང་བོ་མེད་པས་སྲུང་མི་རིགས་པ་ནི། མི་གཙང་ཡང་འདི་ལ་སྙིང་བོ་ཡོད་པས་སྲུང་ངོ་
སྙམ་ན། འདི་ལྟར་ཐོག་མར་འཕགས་པའི་རིམ་པ་འདི་རང་གི་བློ་ཤེས་རབ་ཀྱི་མཚོན་རྣོན་པོ་
ཡིས་འདི་ནི་པགས་པའོ། འདི་ནི་ཤའོ ། འདི་ནི་རུས་པའོ། ། ཞེས་ལུས་ཀྱི་ཆ་
གཞན་ལས་ཁྱད་པར་ཕྱེ་ནས་བརྟགས་ན། སྙིང་བོ་མེད་ལ་པགས་པའི་འོག་གི་ཤ་ཡི་ཕུང་བོ་ཡང་
རུས་པའི་དྲྭ་བ་རྣམས་ལས། ཤེས་རབ་ཀྱི་མཚོན་གྱིས་གུད་དུའམ་ལོགས་སུ་ཕྱེ་ནས་བརྟགས་ན་
སྙིང་བོ་མེད་ལ རུས་པའི་འཁྲུལ་འཁོར་རྣམས་ཀྱང་ལྷུ་ཚིགས་དང་རྩིབ་རུས་ལ་སོགས་པའི་ཆ་
སོ་སོར་དབྱེ་བར་བྱས་ནས། རུས་པའི་ནང་གི་བཅུད་རྐང་མར་ལ་ཐུག་གི་བར་དུ་སྙིང་བོ་ཡོད་
མེད་ལེགས་པར་བལྟ་བར་བྱ་ཞིང་། ས་ཆུ་སོགས་འབྱུང་བའི་ཚོགས་དང་ཕ་མའི་མི་གཙང་བ་
འདུས་ཤིང་སྤུངས་པའི་ཕུང་བོ་འདི་ལ་ཕྱི་ནང་མགོ་མཇུག་གང་དུ་ཡང་བསྔགས་པར་འོས་ཤིང་
སྲེལ་བར་འོས་པའི་སྙིང་བོ་ཅི་འདྲ་བ་ཞིག་ཡོད་ཅེས་བདག་ཉིད་ཀྱིས་ནི་སོ་སོར་རྟོག་པའི་ཤེས་
རབ་ཀྱིས་ཡང་དང་ཡང་དུ་བརྟགས་པར་གྱིས་ཤིག་དང་ཡིད་བརྟན་དུ་རུང་ཞིང་དཔྱད་བཟོད་
པའི་སྙིང་བོ་ཅི་ཡང་མེད་དོ། ། དེ་ལྟར་རྩོལ་བ་ཆེན་པོས་འབད་དེ་ཕྱི་ནང་ཀུན་ཏུ་བཙལ་ཀྱང་
བཙལ་ཡུལ་གྱི་ལུས་དེར་འཚོལ་མཁན་གྱི་ཡིད་ཁྱོད་ཀྱིས་བཙལ་བྱའི་སྙིང་བོ་ཅུང་ཟད་ཙམ་ཡང་མ་
མཐོང་ན། སྔར་རྨོངས་པས་སྙིང་བོ་ཡོད་པར་རློམ་ནས་སྲུང་བར་མ་ཟད་ད་ལྟ་སྙིང་བོ་མེད་པར་
ངེས་ཤིང་གོ་བཞིན་དུ་ཡང་ད་དུང་རྒྱུ་མཚན་ཅིའི་ཕྱིར་ཆགས་ཤིང་ཞེན་པའི་ཚུལ་གྱིས་ཡིད་ཁྱོད་ནི་
ལུས་འདི་སྔར་བཞིན་སྲུང་བར་བྱེད་དེ་བྱེད་པའི་རྒྱུ་མཚན་གང་ཡིན་པ་དེ་སྨོས་ཤིག་ཅེས་པ་སྟེ་རྒྱུ་
མཚན་སྨྲ་རྒྱུ་མེད་པས་སོ ། ལུས་ལ་ཉེར་མཁོ་མེད་པས་སྲུང་མི་རིགས་པ་ནི། སྙིང་བོ་མེད་
ཀྱང་ལོངས་སྤྱོད་དུ་རུང་ངོ་སྙམ་ན། ལུས་འདི་མི་གཙང་བ་དུ་མ་འདུས་ཤིང་བསགས་པ་ཡིན་ལ།
ཡིད་ཁྱོད་ཀྱིས་ལུས་ཀྱི་ཤ་སོགས་མི་གཙང་བའི་ཚོགས་རྣམས་བཟའ་མི་རུང་ཞིང་ཁྲག་ཀྱང་བཏུང་
དུ་མི་རུང་ལ། ནང་ཁྲོལ་རྒྱུ་ལྟོ་ལ་སོགས་པའང་གཞིབ་པའམ་འཇིབ་ཏུ་མི་རུང་བ་ཡིན་ན།
ལུས་འདི་ཉིད་ཀྱིས་ཁྱོད་ལ་ཅི་ཞིག་བྱ་སྟེ་ལོངས་སྤྱོད་དུ་རུང་བའི་ཉེར་མཁོ་ཅི་ཡང་མེད་པས་སོ །
དགོས་པ་གཞན་ཅི་ཡང་མེད་པའི་ལུས་འདི་གལ་ཏེ་འམ་ཉིས་ན་སྟེ་རྣམ་པ་གཅིག་ཏུའམ་རྒྱུ་མཚན་
- 102

སྤྱོད་འཇུག་འགྲེ ་ཆུབ་མ་གསལ་བྱེད་ཉི་ཟླའི་སྣང་བ
གཅིག་ཏུ་ན་ཝ་དང་བྱ་རྒོད་དང་དུར་བྱ་དང་ཁ་ཏ་སོགས་དུར་ཁྲོད་ཀྱི་མི་ཤ་ཟ་བ་རྣམས་ཀྱི་བཟའ་
བྱའི་ཟས་ཀྱི་དོན་དུ་ལུས་འདི་ལུས་བསྲུང་བ་ཡིན་ན་དེ་ཙམ་གྱིས་དོན་དུ་སྲུང་བ་ལ་མི་རིགས་པ་
མེད་པས་རིགས་སོ། གཅིག་ཏུ་ན་སྤྱད་མི་རུང་བས་སྲུང་བ་མི་རིགས། ཉིས་སུ་ན་ཝ་དང་
བྱ་རྒོད་ཅེས་འཆད་དམ་རིགས་ན་ཞེས་པའི་དོན་དུའང་འཆད་པ་ཡོད་དོ། ལུས་མྱུར་དུ་
འདོར་བས་དགེ་བ་ལ་བཀོལ་ནས་སྙིང་པོ་ལེན་རིགས་པ་ནི། དལ་འབྱོར་དང་ལྡན་པའི་མི་འོ་
ཅོག་གི་སྟེ་མི་ཡིན་ཚུལ་ཀྱི་ལུས་འདི་ནི་ད་ལྟ་གསོན་པའི་སྐབས་འདིར་བསོད་ནམས་དགེ་བའི་ལས་
ལ་བཀོལ་དུ་རུང་པས་ན དེར་བཀོལ་བར་བྱ་བ་ནི་རིགས་ཤིང་འོས་པ་ཉིད་དུ་ཟད་ཀྱི་འདི་
ལྟར་ཁྱོད་ཀྱིས་ད་ལྟ་ཉིད་ནས་ངོ་བོའི་སྒོ་ནས་སྙིང་པོ་ཅི་ཡང་མེད་པ་ལ་དགེ་བའི་ཕྱོགས་སུ་བཀོལ་
ནས་སྙིང་པོ་ལེན་པའི་ཐབས་མི་བྱེད་པར་ཆགས་སེམས་ཀྱིས་སྲུང་བ་ལ་དགོས་པ་མེད་པར་མ་ཟད་
ཕྱི་ནས་སྙིསྟེང་པོ་ལེན་སྙམ་ནས་བསྲུངས་ཀྱང་ནི ནམ་ཞིག་འཆི་བདག་སྙིང་བརྩེ་བ་གཏན་ནས་
མེད་པ་དེ་ཡིས། ཡིད་ཁྱོད་ལ་དབང་མེད་དུ་སྟོབས་ཆེན་པོས་སྲོག་དང་ཕྲལ་ནས་ལུས་འཕྲོགས་
ཏེ་བྱ་རྒོད་དང་ཁྱི་དང་ཅེ་སྤྱང་ལ་སོགས་པར་བྱིན་ན་དེ་ཚེ་ཁྱོད་ཀྱིས་ཅི་བྱར་ཡོད་ཅི་ཡང་བྱར་མེད་
དེ་ཐབས་ཅི་བྱས་ཀྱང་མི་འབྲལ་བར་སྲུང་བའི་ནུས་པ་མེད་དོ། ། ནམ་འཆི་ངེས་པ་མེད་པས་
མྱུར་དུ་དགེ་བ་ལ་བཀོལ་རིགས་པའི་དོན་ཏེ། དགོས་པའི་ལས་མི་བྱེད་ན་བསྐྱང་མི་རིགས་པའི་
དཔེ་ནི། དེ་ལྟར་ཡིན་ནའང་ཟས་གོས་ཙམ་གྱིས་བསྐྱང་པ་ལ་མི་རིགས་པ་ཅི་ཡོད་སྙམ་ན་
རིགས་ཏེ། ཇི་ལྟར་ན། འཇིག་རྟེན་ན་བྲན་གཡོག་རྗེ་པོས་ལས་གང་ལ་ཡང་བཀོལ་དུ་
བཏུབ་པ་རྣམས་ལའང་། གོས་དང་ཟས་ལ་སོགས་པ་ཅི་ཡང་མི་སྦྱིན་ན་སྟེ་ཅི་ཡང་སྦྱིན་མི་
རིགས་པར་མ་ཟད་ཆད་པས་གཅོད་རིགས་པ་དེ་བཞིན་དུ་ལུས་འདི་ལ་གཅེས་སྤྲས་ཀྱིས་བཟའ་
བཏུང་ལ་སོགས་པ་ཅི་དགོས་བསྙོད། གོས་ཅི་དགོས་བསྐོན་ཏེ་འབད་རྩོལ་གྱིས་གསོ་སྐྱོང་བྱས་
ཀྱང་མཐར་ཡིད་ཁྱོད་ལ་མི་དབང་བར་ངེས་པར་འབྲལ་ཞིང་ཤི་ནས་གཞན་དུ་འགྲོ་ན། ཁྱོད་
ཀོའམ་ཁྱོད་ནི་དཀའ་ཚེགས་ཆེན་པོས་ཡོ་བྱད་བཙལ་ནས་ཅི་སྟེ་ཤ་ཐང་ཐང་དུ་གསོ་བར་བྱེད་དེ་
གསོ་སྐྱོང་བྱེད་པ་ནི་ཆེས་མི་རིགས་པས་སོ། ། སྙིང་བོ་ལེན་པའི་ཕྱིར་རང་གཞན་གྱི་དོན་དུ་
བཀོལ་ཚུལ་དངོས་ནི། དགོས་པའི་ལས་མི་བྱེད་ན་བསྐྱང་མི་རིགས་པའི་རྒྱུ་མཚན་དེས་ན་བྲན་
གཡོག་ལ་གླ་རྔན་བྱིན་ནས་ལས་ལ་འཁོལ་བ་བཞིན་དུ། སྙིང་བོ་མེད་པའི་ལུས་འདི་ལ་ཁ་ན་མ་
ཐོ་བའི་ཟས་གོས་སོགས་འཚོ་བའི་རྐྱེན་སྨན་གྱི་གླ་རྔན་ཙམ་བྱིན་ནས་ནི། ད་ནི་ཡིད་ཁྱོད་ཀྱིས་
མྱུར་དུ་རང་གི་དོན་ཏེ་གཞན་དོན་དུ་བསོད་ནམས་དགེ་བའི་ལས་བྱེད་དུ་ཆུག་ཅིག རང་
གཞན་ལ་འཕྲལ་ཡུན་དུ་ཕན་པ་ཅུང་ཟད་ཀྱང་མེད་པར་ལུས་འདི་ལ་ནི་བཟའ་བཏུང་སོགས་མཁོ་
ཚད་ཐམས་ཅད་སྦྱིན་པར་མི་བྱའོ་སྟེ་བྲན་གཡོག་ལའང་ལས་ཅི་ཙམ་བྱས་པ་དེ་ཚོད་ཀྱི་གླ་རྔན་
103

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཙམ་བྱིན་རིགས་ཀྱི་ཁོ་རང་གིས་མཁོ་ཚད་ཐམས་ཅད་སྦྱིན་པར་བྱ་མི་རིགས་པའོ། ། རང་གི་
དོན་བྱེད་ཆུག་ཅེས་པ་ནི། མདོ་རྒྱན་ལས། གཞན་གྱི་དོན་ནི་རང་གི་དོན་ཡིན་ནོ། ། ཞེས་
པ་ལྟར། བྱང་ཆུབ་སེམས་དཔའ་གཞན་གྱི་དོན་སྒྲུབ་པ་ཉིད་རང་གི་དོན་ཡིན་པས་དེ་ལྟར་
གསུངས་སོ།། རྒྱུ་མཚན་དེའི་ཕྱིར་དཔེར་ན་འཇིག་རྟེན་ན་གྲུ་བཟང་བོ་ཉེ་བར་བསྡོགས་ནས་
འཛིན་ཅིང་དེའི་ཟག་ལྷན་ལ་སོགས་པ་བྱ་བ་ནི ཆུ་ཆེན་པོའི་ཕ་རོལ་ཏུ་ཕར་འགྲོ་བ་དང་ཚུར་
འོང་བའི་རྟེན་ཙམ་ཡིན་པ་ལྟར་དུ་ལུས་འདི་ལ་ཡང་རང་གཞན་སྲིད་པའི་རྒྱ་མཚོ་ལས་བརྒལ་ནས་
སེམས་ཅན་གྱི་དོན་སྒྲུབ་པ་སོགས་ཀྱི་རྟེན་དུ་གྲུ་བཟང་བོ་ལྟ་བུ་ཡི་བློ་ཉེ་བར་བཞག་སྟེ། ད་ལྟ་
ནས་དེའི་ཟག་ལྷན་ལྟར་ཟས་གོས་སོགས་ཀྱི་གླ་རྔན་ཙམ་བྱིན་ནས་སྡིག་པའི་ལས་ལ་མི་བཀོལ་པར་
བསམ་པ་སེམས་བསྐྱེད་དང་སྦྱོར་བ་ཕྱིན་དྲུག་སོགས་དགེ་བའི་ལས་ལ་བཀོལ་ནས་སེམས་ཅན་
རྣམས་ཀྱི་དོན་ཅི་ནུས་སུ་སྒྲུབ་པ་དང་མཐར་ཐུག་དོན་གཉིས་མཐར་ཕྱིན་པ་བསྒྲུབ་པའི་ཕྱིར་དུ་
རྫོགས་པའི་སངས་རྒྱས་ཀྱི་གཟུགས་སྐུ་ཡིད་བཞིན་གྱི་ནོར་བུ་རིན་པོ་ཆེ་དགོས་འདོད་ཀུན་འབྱུང་
ལྟ་བུ་དེ་ཉིད་བསྒྲུབས་ནས་གང་ལ་གང་འདོད་ཀྱི་ནི་ལས་སྣ་ཚོགས་སུ་བསྒྱུར་ནས་ནམ་མཁའ་ཇི་
སྲིད་ཀྱི་བར་དུ་འབད་མེད་ལྷུན་གྲུབ་ཀྱི་འཕྲིན་ལས་ཀྱི་སྒོ་ནས་སེམས་ཅན་གྱི་དོན་སྒྲུབ་པར་གྱིས་
ཤིག་ཅེས་རང་གི་ཡིད་ལ་གདམས་པ་སྟེ་འདིས་ལུས་ལ་སྙིང་བོ་ལེན་ཚུལ་བསྟན་ཏོ། ། གཉིས་
པ་དགེ་ངབ་བསྒྲུབ་པའི་ཐབས་ལ་མཁས་པར་བྱ་བ་ནི། དེ་ལྟར་རང་དབང་སོགས་ཏེ །དེ་ལ་
འཕྲལ་གྱི་སྤྱོད་ལམ་ཞི་དུལ་བྱ་བ་ནི། གོང་དུ་བཤད་པ་དེ་ལྟར་ལུས་ངག་གི་བྱ་བ་ཐམས་ཅད་ལ་
སེམས་ཀྱིས་དབང་བསྒྱུར་ནུས་བའི་རང་དབང་ཡོད་པར་གྱིས་ཏེ་སྤྱིར་དུས་རྟག་ཏུ་དང་ཁྱད་པར་
གཞན་དང་འཕྲད་པ་ལྟ་བུའི་ཚེ་ལུས་ཀྱི་ཀུན་སྤྱོད་དགའ་བའི་འཛུམ་དང་བཅས་པའི་བྱད་བཞིན་
གྱི་མདངས་དྭངས་ཤིང་གསལ་བ་ཉིད་དུ་གྱིས་ལ། སྨིན་མ་གཉིས་དཔྲལ་བར་བསྡུས་པའི་ཁྲོ་
གཉེར་ལྡན་པའི་ངོ་ཟུམ་ནག་པོ་ཡོངས་སུ་ཐོངས་ཏེ་མ་འདོར་ལ། འགྲོ་བའི་ཚོགས་ལ་སྒྱུ་མེད་
པར་ཕན་འདོགས་པའི་མཛའ་བཤེས་ཀྱི་ངང་ཚུལ་འཆང་བ་དང་གཞན་གྱིས་མ་སྨྲ་སྔོན་དུ་
ལེགས་པར་འོངས་སམ་ཞེས་དང་རྒྱུན་པར་ཡིད་ཕེབས་པར་སྨྲ་བས་གཏམ་གསོང་བོར་ཏེ་རང་
བཞིན་བདེན་པར་སྨྲ་བར་གྱིས་ཤིག་ཅེས་ངག་གི་ཀུན་སྤྱོད་དང་ཁྲི་དང་ཁྲིའུ་ཆུང་དང་མལ་
སྟན་ལ་སོགས་པའི་ཡོ་བྱད་བཤམས་པ་དང་སྡུད་པ་སོགས་བྱེད་པའི་སྐབས་སུ་ཡང་མ་བརྟགས་
བབ་ཅོལ་དུ་རྟབ་རྟབ་པོར་ཤུགས་ཆེན་པོས་སྒྲ་དྲག་པོ་དང་བཅས་པར་གར་བབས་བབས་སུ་མི་
དོར་རོ་ཞེས་ཏེ་གཞན་ལ་གནོད་པའི་རྒྱུ་སྤང་པ་དང་ཁང་པའི་སྒོ་འབྱེད་པའི་ཚེ་ཡང་ང་བཙན་
ཐབས་ཀྱིས་དྲག་ཏུ་ཕུལ་ཏེ་མི་དབྱེ་སྟེ་ནང་ན་གནས་པ་མི་དགའ་བ་བསྐྱེད་པས་སོ། ། མདོར་
ན་དུས་རྟག་ཏུ་སྤྱོད་ལམ་ཐམས་ཅད་ཀྱི་སྐབས་སུ་ཁེངས་དྲེགས་ཀྱི་སྤྱོད་པ་རྩུབ་མོ་མི་བྱ་བར་འུར་
- 104 ་

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
སྒྲ་དང་གཅོམ་བསྐྱུང་སྟེ་སྤྱོད་ལམ་ཀུན་ནས་ཞི་ཞིང་འཇམ་པའི་སྒོ་ནས་གཞན་དགའ་ཞིང་མོས་
འདུན་སྐྱེ་བར་འགྱུར་བ་དེ་ལྟར་བྱ་སྟེ་གཞན་མི་དགའ་བ་སྤོངས་པ་དང་བསམ་གཏན་སྒོམ་པའི་
ཚེར་མ་སྤོང་པའི་ཐབས་སོ། ། སྤྱོད་ལམ་འཇམ་པོ་བྱེད་ཚུལ་དཔེས་བསྟན་པ་ནི། དཔེར་ཆུ་
སྐྱར་དང་བྱི་ལ་དང་ཆོམ་རྐུན་བྱེད་པ་དག་གཅོམ་བསྐྱུང་ནས་འུར་སྒྲ་ཆེན་པོ་བྱེད་པ་མེད་པར་
གཞན་གྱིས་མི་ཚོར་བར་བྱས་ནས་དལ་བས་འཇབ་ཅིང་འགྲོ་བ་ཡིས རང་རང་གིས་མངོན་
པར་འདོད་པའི་དོན་སོགས་སྒྲུབ་ནུས་པ་ཡིན་གྱི་དེ་ལྟར་མ་བྱས་ནས་སྒྲུབ་མི་ནུས་ལ། ཐུབ་པས་
ཏེ་སྒོ་གསུམ་འདུལ་སྦྱོང་བྱེད་པའི་དཀའ་ཐུབ་ཀྱི་བརྟུལ་ཞུགས་ཉེ་བར་བླངས་པའི་བྱང་སེམས་
རྣམས་ཀྱིས་ཀྱང་རྟག་ཏུ་དེ་བཞིན་དུ་བག་ཡོད་པའི་སྒོ་ནས་སྤྱོད་ལམ་ཞི་ཞིང་དུལ་བ་ལ་སྤྱད་པར་
བྱས་ནས་རང་གིས་མངོན་པར་འདོད་པ་ལྟར་གྱི་གཞན་དོན་སྒྲུབ་པའི་ཐབས་ལ་མཁས་བར་
བྱའོ ། དེ་དག་ནི་ལུས་ཀྱི་ཀུན་སྤྱོད་གཙོ་བོར་གྱུར་བའི་ཉེས་པ་སྐྱེད་པས་ཆོས་འགལ་གྱི་སྤྱོད་
པ་རྣམས་སྤངས་ནས་ཆོས་མཐུན་གྱི་སྤྱོད་པ་ལ་ལུས་ངག་བཀོལ་པའི་ཚུལ་ཡིན་ལ་ལུས་ངག་ལ་སྙིང་
བོ་ལེན་པའི་ཐབས་ཀྱང་ཡིན་ནོ། ། ཕན་པའི་གདམས་ངག་ཕན་ཚུན་མཐུན་པར་གདམས་པ་
ནི། གཞན་གྱིས་བཅོལ་ལམ་མ་བཅོལ་ཡང་རུང་གཞན་ལ་གཞེན་བསྐུལ་ཏེ་ཕ་རོལ་ཉེས་པ་
འཆོས་པ་དང་འགྱོད་པ་སེལ་བ་དང་དགེ་སྦྱོར་ལ་བསྐུལ་པའི་ཆོས་མཐུན་གྱི་གྲོས་འདེབས་པ་ལ་
རང་ཉིད་མཁས་པར་བྱས་ཤིང་ང་ལ་གྲོས་འདེབས་གྱིས་ཤིག་ཅེས་རང་གིས་མ་བཅོལ་ཡང་གྲོགས་
སོགས་གཞན་གྱིས་འདི་ཕྱི་ཀུན་ཏུ་ཕན་པར་བྱེད་པའི་གདམས་ངག་དང་རྗེས་སུ་བསྟན་པ་་་་་
འདོམས་པར་བྱེད་པ་བྱུང་ན་ཁྱད་གསོད་དང་སུན་འབྱིན་མི་བྱེད་པར་བླ་མར་བཟུང་ནས་གུས་བ་
དང་བཅས་པས་ལེགས་སོ་ཞེས་སྤྱི་བོར་བླང་བར་བགྱིས་ཏེ། དུས་རྟག་ཏུ་ང་རྒྱལ་མེད་པའི་སྒོ་
ནས་དེ་དག་ཀུན་གྱི་བཀའ་བཞིན་སྒྲུབ་པའི་སློབ་མ་ལྟ་བུར་གྱུར་བའི་ཚུལ་དུ་བྱེད་པ་སྟེ་མ་གུས་པ་
དང་ང་རྒྱལ་སྤོང་པའི་ཐབས་སོ། ། ཉོན་མོངས་པའི་གཉེན་པོར་གྱུར་ཀྱང་སེམས་ལ་ཕན་པའི་
གདམས་ངག་ལེགས་པར་སྨྲས་ནས་སྟོན་པ་ཐམས་ཅད་ལ་སེམས་མགུ་བར་བྱ་བའི་ཆེད་དུ་དགེ་
བར་གསུངས་སོ་ཞེས་ཡི་རང་གི་སྒོ་ནས་བསྔགས་པའི་ཚིག་བརྗོད་པར་བྱ་ལ་གཞན་ཡོན་ཏན་དང་
ལྡན་པ་ལ་བསྔགས་བརྗོད་བྱེད་པ་བདེན་པའི་ཚིན་སྨྲ་བ་དག་ལའང་དེ་ལྟར་དགེ་བར་གསུངས་སོ་
ཞེས་བརྗོད་པར་བྱའོ། ། གཞན་དགེ་ལེགས་དང་ལྡན་པ་དགའ་བར་བྱ་ཚུལ་ནི། ཕ་རོལ་པོ་
དག་གིས་བསོད་ནམས་དགེ་བའི་ལས་བྱེད་པ་མཐོང་བརབར་གྱུར་ན་ལེགས་པར་བྱས་སོ་བྱ་བར་འོས་
པ་བྱས་སོ་ཞེས་དངོས་སུ་བསྟོད་ཅིང་བསྔགས་པས་བསོད་ནམས་བྱེད་པ་པོ་དེ་ཉིད་ལེགས་པར་
དགའ་བ་དང་སྤྲོ་བ་བསྐྱེད་པར་བྱའོ་དེ་དག་ནི་ཕྲག་དོག་སྤོང་པའི་ཐབས་སོ། ། རང་གཞན་
གྱི་ཡོན་ཏན་བརྗོད་པའི་དུས་དངོས་སུ་ཁ་གསག་ཏུ་འགྱུར་གྱིས་དོགས་པའི་ཚེ་ལྐོག་ན་དེའི་ཡོན་
105

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཏན་བརྗོད་པའི་སྒོ་ནས་བསྟོད་པར་བྱ་ཞིང་། གཞན་ལྷས་བྱིན་ལྟ་བུས་གཞན་མཆོད་སྦྱིན་ལྟ་
བུའི་ཡོན་ཏན་བརྗོད་པ་རང་གིས་ཐོས་ནའང་དེ་ལ་མི་དགའ་བས་འགལ་པའི་ཚིག་མི་སྨྲ་བར་དེ་
དེ་བཞིན་ནོ། ། ཞེས་ལྷས་བྱིན་ལྟ་བུ་དེ་ཉིད་ཀྱི་རྗེས་སུ་མཐུན་པར་བརྗོད་ནས་དེའི་སེམས་
དགའ་བར་བྱ་ལ གཞན་འགའ་ཞིག་གིས་མངོན་ལྐོག་གང་རུང་དུ་དགའ་ཞིང་སྤྲོ་བའི་སྒོ་ནས་
རང་གི་ཡོན་ཏན་བརྗོད་པ་ཐོས་ན་དེ་རང་ལ་ཡོད་དམ་མེད་ལེགས་པར་བརྟགས་ལ་ཡོད་ན་རྗོད་
པ་པོ་དེ་ཡོན་ཏན་ལ་རྗེས་སུ་ཆགས་ཤིང་གཞན་ཡོན་ཏན་ཅན་དུ་ཤེས་པར་ནུས་པས་དག་སྣང་
ཅན་དུ་རིགས་པར་བྱ་བའི་དེས་རང་སེམས་ཁེངས་ཤིང་རློམ་པར་མི་བྱ་སྟེ། དེ་དག་ནི་རིམ་པར་
ཁ་གསག་དང་ཕྲག་དོག་དང་ང་རྒྱལ་སྤངས་པའོ། གཞན་གྱི་ཡོན་ཏན་ལ་མི་བཟོད་པ་སྤང་
པ་ནི། སྤྱིར་རང་གཞན་གྱི་སྒོ་གསུམ་གྱི་བྱ་བ་ཅི་དང་ཅི་རྩོམ་པ་ཐམས་ཅད་རང་རང་གི་སྡུག་
བསྔལ་སྤོང་ཞིང་དགའ་བདེ་བསྐྱེད་པའི་ཕྱིར་ཡིན་ལ ཁྱད་པར་བྱང་ཆུབ་སེམས་དཔའ་ནི་བྱ་
བ་གང་རྩོམ་གཞན་ཕ་རོལ་པོ་དགའ་ཕྱིར་ཏེ་དགའ་བ་སྐྱེད་པའི་ཐབས་ཁོ་ན་ཡིན་ཏེ་དེ་ལྟར་རང་
གཞན་གྱི་དགའ་བ་དེ་ནི་ནོར་རྫས་ཆེན་པོ་བཏང་བའི་རིན་གྱིས་ཉོ་ནའང་ཤིན་ཏུ་དཀོན་པ་ཡིན་
ལ། དེ་ལྟ་བས་ན་གཞན་རང་རང་གི་འབད་རྩོལ་གྱི་སྒོ་ནས་བསྒྲུབ་པར་བྱས་པའི་ཕུན་སུམ་
ཚོགས་པའི་ཡོན་ཏན་སོ་སོའི་རྒྱུད་ལ་གང་ཡོད་དེ་རང་གི་མཐོང་ཐོས་སུ་གྱུར་པའི་ཚེ་དེ་མི་དགའ་
ཞིང་ཕྲག་དོག་མི་བྱ་བར། དེ་དང་དེ་ལ་བསྔགས་པ་བརྗོད་ནས་དེའི་ཡོན་ཏན་གྱིས་རང་རྒྱུད་ལ་
དགའ་བ་བསྐྱེད་ནས་དེ་ལྟའི་དགའ་བའི་བདེ་བ་དེ་ལ་རང་ཉིད་ཀྱིས་ལོངས་སྤྱོད་པར་བྱ་རིགས་ཏེ་
དེ་ནི་རིན་གྱིས་ཉོ་མི་དགོས་པར་འབད་མེད་དུ་གནས་པས་སོ། ། དེ་ལྟར་གཞན་གྱི་ཡོན་ཏན་
ལ་དགའ་བར་བྱས་པའི་ཕ་རོལ་པོའི་སེམས་ལའང་དགའ་མགུ་ཐོབ་ནས་དེ་དག་ཀྱང་ཚིམ་པར་
འགྱུར་རོ ། ཚུལ་དེ་ལྟ་བུར་གཞན་གྱི་ཡོན་ཏན་ལ་ཕྲག་དོག་མི་བྱ་བར་བསྟོད་ཅིང་དགའ་
བར་བྱས་པས་ནི་བདག་ལ་ཚེ་འདིར་རང་རྒྱུད་ཀྱི་ཡོན་ཏན་དང་ལོངས་སྤྱོད་སོགས་ཅུང་ཟད་ཀྱང་
གོད་པའམ་ཉམས་པ་ནི་ཡོང་ཡེ་མེད་ལ་དེ་མེད་པར་མ་ཟད་འཇིག་རྟེན་ཕ་རོལ་ཏུ་ཡང་གཞན་གྱི་
ཕུན་སུམ་ཚོགས་པ་ལ་དགའ་ཞིང་ཡི་རང་བྱས་པའི་འབྲས་བུ་དགའ་བ་དང་བདེ་བ་ཆེ་བ་ཐོབ་
པོ ། ཡང་གི་སྒྲས་ཕྱི་མ་མ་ཟད་ཚེ་འདིར་ཡང་བསོད་ནམས་འཕེལ་ཞིང་དགའ་བདེ་མྱོང་ཞེས་
བསྟན་ཏོ། དེ་ལས་བཟློག་སྟེ་གཞན་གྱི་ཡོན་ཏན་ལ་མི་བཟོད་པའི་སྡང་ཞུགས་དང་ཕྲག་དོག་
བྱས་པས་ཉེས་པས་ནི་ཚེ་འདིར་ཡང་རང་གི་སེམས་ལ་ཚོར་བ་མི་དགའ་བ་སྐྱེ་བ་དང་ལུས་ལ་ཚོར་
བ་སྡུག་བསྔལ་ཆེན་པོ་འབྱུང་བར་འགྱུར་ཞིང་དེར་མ་ཟད་འཇིག་རྟེན་ཕ་རོལ་ཏུ་ཡང་དེའི་འབྲས་
བུ་མི་འདོད་པ་དང་སྡུག་བསྔལ་རྒྱ་ཆེ་བ་འབྱུང་སྟེ། ཇི་སྐད་དུ། གཞན་ལ་གནོད་པ་ཕྲག་དོག་
འདྲ་བ་མེད ཅེས་དང་གཞན་ཡང་ཕྲག་དོག་གི་ཉེས་པ་དཔག་མེད་གསུངས་པའི་ཕྱིར་
- 106 -

སྤྱོད་འཇུག་འགྲེལ་བ་བྱང་ཆུབ་གཞུང སལ་བྱེད་ཉི་ཟླའི་སྣང་བ
རོ ། སྨྲ་བ་དང་ལྟ་བའི་ཀུན་སྤྱོད་ཇི་ལྟར་བྱ་བ་ནི། གཞན་ཡང་ལྷན་གཅིག་གཏམ་སྨྲ་ན་
ཡང་ཕན་ཚུན་སྙིང་ཐག་པ་ནས་ཡིད་ཆེས་པར་འོས་པའི་ཡིད་ཕེབས་པའི་ཚིག་སྨྲ་ཞིང་དེ་ཡང་ཚིག་
སྔ་ཕྱི་མི་འགལ་བའི་འབྲེལ་བའམ་སྐབས་དོན་དང་འབྲེལ་བ་དང་གོ་སླ་ལ་ཐེ་ཚོམ་སེལ་བའི་
དོན་གསལ་ཞིང་ཡིད་ལ་འབབ་པས་ཡིད་དུ་འོང་བ་དང་། སྨྲ་བའི་སྐབས་ཀྱི་ཀུན་སློང་འདོད་
ཆགས་དང་ཞེ་སྡང་སྤངས་པས་ཁ་ན་མ་ཐོ་བ་མེད་པ་དང་ཚིག་རྩུབ་མོ་དང་མ་འབྲེལ་བར་འཇམ་
ཞིང་མཉེན་པ་དང་། ཅི་ཙམ་གྱིས་དོན་གོ་ནུས་པ་ལྟར་གྱི་ཚིག་མང་ཉུང་རན་པ་དང་སྒྲ་མཐོ་
དམན་འཚམས་ཤིང་རན་པར་བྱས་ནས་སྨྲ་བར་བྱའོ། ། བཤེས་སྤྲིངས་ལས། རྒྱལ་བས་སྙིང་
ལ་འབབ་དང་བདེན་པ་དང་ལོག་པར་སྨྲ་ལྡན་སྐྱེས་བུ་རྣམས་ལ་ནི། སྦྲང་རྩི་མེ་ཏོག་
མི་གཙང་ལྟ་བུའི་ཚིག། རྣམ་གསུམ་བཀའ་སྩལ་དེ་ལས་ཐ་མ་སྤང་། ཞེས་པས སྙིང་ལ་
འབབ་ཅིང་སྙན་པ་གཞན་དགའ་བར་བྱེད་པ་སྦྲང་རྩི་ལྟ་བུའི་ཚིག་དང་བདེན་པར་སྨྲ་བ་
མཛེས་ཤིང་མེ་ཏོག་ལྟ་བུ་དང་། རྫུན་སོགས་དག་གི་ཉེས་པ་རྣམས་སྨད་འོས་ཤིང་མི་གཙང་བ་
ལྟ་བུ་དང་གསུམ་ལས་དང་པོ་གཉིས་བསྟེན་ཞིང་ཐ་མ་སྤང་བར་བྱའོ། ། གཞན་ཡང་རང་གི་
མིག་གིས་ལམ་དུ་གྱུར་བའི་སེམས་ཅན་རྣམས་ལ་ལྟ་ན་ཡང་འདི་དག་ཁོ་ནའི་དོན་དུ་སེམས་བསྐྱེད་
པ་དང་སྦྱིན་སོགས་ལ་བསླབ་པ་ཉིད་ལ་བརྟེན་ནས་བདག་མཐར་སངས་རྒྱས་ཉིད་དུ་འགྱུར་རོ་
ཞེས་ཕན་འདོགས་པ་པོར་བསམ་ཞིང་དེ་དག་གི་སྐྱོན་ནས་བལྟ་བ་སོགས་འཁྱོག་པོ་གྱ་གྱུའི་སེམས་
མེད་པར་དྲང་ཞིང་ཡིད་འོང་གི་བྱམས་པ་དང་འབྲེལ་བའི་ཚུལ་གྱིས་བལྟ་བར་བྱ་ཡི་དུག་ལྔ་སོགས་
དང་ལྡན་པས་བལྟ་བར་མི་བྱའོ། དགེ་བ་ཁྱད་པར་དུ་འཕགས་པ་ལ་འཇུག་པའི་སྤྱོད་པ་ལ
དེ་ལའང་དགེ་བ་སྟོབས་ལྡན་ངོས་བཟུང་བ་ནི། དུས་ཀྱི་ཁྱད་པར་རྟག་པ་རྒྱུན་དུ་བྱ་བ་དང་
ཀུན་སློང་གི་ཁྱད་པར་འདི་བྱ་དགོས་སྙམ་ནས་ང་ཡང་ཡིད་ལ་དམ་དུ་བྱས་པའི་མངོན་ཞེན་གྱིས་
བསླངས་པའི་འདུན་པ་ཤུགས་དྲག་པོ་ཉིད་ཀྱིས་བྱ་བའམ། ཡང་ཆགས་པའི་གཉེན་པོ་མ་
ཆགས་པ་དང་བདེན་འཛིན་གྱི་གཉེན་པོ་སྟོང་ཉིད་སྒོམ་པ་སོགས་ཀྱི་གཉེན་པོ་ཡིས་ནི་ཀུན་ནས་
བསླངས་པ་ཉིད་དང་ཡུལ་གྱི་ཁྱད་པར་མཆོག་གསུམ་སོགས་ཡོན་ཏན་གྱི་ཞིང་དང ཕ་མ་དང་
ཆོས་སྨྲ་སོགས་ཕན་འདོགས་པའི་ཞིང་དང་ནད་པ་དང་དབུལ་ཕོངས་སོགས་སྡུག་བསྔལ་གྱི་ཞིང་
སྟེ་དེ་རྣམས་ལ་མཆོད་པ་དང་སྦྱིན་པ་ལ་སོགས་པའི་དགེ་རྩ་དངོས་པོ་ཆུང་ངུ་དང་དུས་ཡུན་ཐུང་
བའི་སྒོ་ནས་བསགས་པ་ཡིན་ཀྱང་འབྲས་བུ་རྒྱ་ཆེན་པོ་དང་ཡུན་རིང་པོའི་བར་དུ་འབྱུང་བའི་རྒྱུར་
གྱུར་བའི་ཁྱད་པར་དང་ལྡན་པའི་དགེ་རྩ་ཤིན་ཏུ་སྟོབས་ཆེན་དུ་འགྱུར་ལ་མི་དགེ་བ་ཡང་དེ་དང་
འདྲ་བར་གསུངས་པས་མི་དགེ་བའི་ཕྱོགས་སྤངས་ཞིང་དགེ་བ་སྟོབས་ལྡན་གསོག་པ་ལ་འབད་
པར་བྱའོ། དགེ་བའི་ལས་རྣམས་རང་སྟོབས་ཀྱིས་བྱ་དགོས་པ་ནི།དགེ་མི་དགེ་སྟོབས་ཆེ་ཆུང་
107 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
གི་ཁྱད་པར་དང་དེ་དག་གི་བླང་དོར་བྱ་ཚུལ་ལ་མཁས་ཤིང་དགེ་བ་གསོག་པ་ལ་དད་པ་དང་ལྡན་
པའམ་ཡང་ན་ཡིད་སྤྲོ་བའི་དགའ་བ་དང་ལྡན་པར་བྱས་ནས རང་གཞན་ལ་ཕན་བདེ་སྐྱེད་
པའི་རྗེ་རྒྱུར་གྱུར་བའི་དགེ་བའི་ལས་བྱེད་པ་ལ་གཞན་གྱིས་བསྐུལ་མི་དགོས་ཤིང་གྲོགས་བྱ་མི་དགོས་
པར་བྱང་སེམས་བདག་གིས་ཏེ་རང་ཉིད་གཅིག་པུ་ཁོ་ནས་དུས་རེས་འགའ་མ་ཡིན་པར་རྟག་ཏུ་
བརྗེད་པ་མེད་པར་དགའ་སྤྲོའི་ཤུགས་དྲག་པོ་དང་བཅས་པའི་བརྩོན་འགྲུས་ཀྱི་སྒོ་ནས་དགེ་བ་
ཁྱད་པར་འཕགས་པ་བསྒྲུབ་པར་བྱའོ། དགེ་བའི་ལས་རྣམས་ཀུན་བྱེད་པ་ལ་སློབ་དཔོན་ལྟ་
བུའི་སྐུལ་པ་པོ་དང༌། སློབ་མ་ལྟ་བུའི་བྱེད་པ་པོ་གཞན་ནམ་རང་གིས་མི་བྱེད་པར་གཞན་ཁོ་ན་
ལ་བྱེད་དུ་འཇུག་པ་ལྟ་བུའི་གཞན་སུ་ལ་ཡང་ལྟོས་པར་བྱ་བ་མ་ཡིན་ནོ། སྦྱིན་སོགས་ལ་སློབ་
ཚུལ་དམིགས་བསལ་དང་བཅས་པ་ནི། སྦྱིན་པའི་ཕ་རོལ་ཏུ་ཕྱིན་པ་ལ་ཕར་ཕྱིན་དྲུག་པོ་རྣམས་
ནི་སྔ་མ་སྔ་མ་རྣམས་ལ་ལྟོས་ནས་ཕྱི་མ་ཕྱི་མ་རྣམས་མཆོག་ཏུ་གྱུར་བའི་སྒོ་ནས་གོང་ནས་གོང་དུ་
ཁྱད་ཞུགས་པ་སྟེ་ཁྱད་པར་དུ་འཕགས་པ་ཡིན་པས་ཉམས་སུ་ལེན་པའི་དུས་སུ་གོང་མ་གོང་མ་
གཙོ་བོར་བཟུང་ནས་སྤྱད་པར་བྱ་ཞིང་སྦྱིན་པ་ལྟ་བུ་ཆུང་ངུའི་ཕྱིར་ན་ཚུལ་ཁྲིམས་ལྟ་བུ་མཆོག་ཏུ་
གྱུར་བ་ཆེ་བ་མི་གཏང་སྟེ། དབྱིག་གཉེན་གྱིས། རྒྱ་མཚོ་དང་ནི་གླང་རྗེས་ཀྱི། ། ཁྱད་པར་
དག་ནི་གང་ཡིན་པ། ། སྦྱིན་པ་དང་ནི་ཚུལ་ཁྲིམས་ཀྱི། ། ཁྱད་པར་དག་ནི་དེ་ཡིན་ནོ།
གང་ཞིག་དགའ་བའི་སེམས་ཀྱིས་ནི། ལོ་བརྒྱར་སྦྱིན་པ་བྱིན་པ་པས། ། གང་ཞིག་ཉིན་
གཅིག་ཚུལ་ཁྲིམས་དག། བསྲུངས་པ་དེ་ནི་ཁྱད་པར་འཕགས། ། ཞེས་སོ། ། དེའི་་་་
ཤུགས་ལ་གཉིས་ཀ་ཅིག་ཆར་དུ་སྒྲུབ་མི་ནུས་པར་ནང་འདོམས་ན་ཆེན་པོ་བསྲུང་བའི་ཕྱིར་ཆུང་ངུ་
བཏང་དགོས་པར་བསྟན་ཏེ་དེ་ནི་སྤྱིར་བཏང་བའི་དབང་དུ་བྱས་སོ། ། དམིགས་བསལ་
དགོས་པ་ཆེ་ཆུང་གི་དབང་དུ་བྱས་ན་གཙོ་ཆེར་གཞན་གྱི་དོན་དུ་འགྱུར་མི་འགྱུར་བརྟགས་ལ
རང་དོན་དང་གཞན་དོན་གང་རུང་ཞིག་བྱས་པས་ཅིག་ཤོས་ཉམས་པར་འགྱུར་བ་ལྟ་བུའི་སྐབས་
སུ་གཞན་དོན་གཙོ་བོར་བྱ་བ་དང་གཞན་དོན་དུ་འགྱུར་བའི་སྦྱིན་པ་རྒྱ་ཆེན་པོ་འགྲུབ་ན་
རང་དོན་གྱི་ཚུལ་ཁྲིམས་བཏང་སྙོམས་སུ་བྱ་བ་གོང་དུ་བཤད་པ་ལྟར་དང་། གཞན་ཐག་རིང་པོ་
ནས་ཆོས་དོན་དུ་གཉེར་བ་མང་པོ་འོང་བ་རྣམས་ལ་ཆོས་ཀྱི་སྦྱིན་པ་རྒྱ་ཆེན་པོ་བྱེད་ནུས་ན་རང་གི་
བསམ་གཏན་སྒོམ་པ་བཏང་སྙོམས་སུ་བྱས་ནས་བསམ་གཏན་ལས་ལངས་ཏེ་ཆོས་ཀྱི་སྦྱིན་པ་བྱ་
དགོས་པར་བློ་གྲོས་མི་ཟད་པའི་མདོ་ལས་གསུངས་ཏེ། གཞན་དོན་དུ་འགྱུར་བ་དེ་ཆེན་པོའ མ་
མཆོག་ཏུ་བསམ་མོ་ཞེས་དེ་མཆོག་ཏུ་ཤེས་ནས་དེ་གཙོ་བོར་སྤྱད་དགོས་སོ།
གསུམ་པ་སེམས་ཅན་དོན་བྱེད་གྱི་ཚུལ་ཁྲིམས་ལ་སློབ་ཚུལ་ལ་གསུམ གཞན་དོན་ལྷུར་
ལེན་པ ཟང་ཟིང་དང་ཆོས་ཀྱིས་བསྡུ་བ ཕ་རོལ་གྱི་མ་དད་བ་བསྲུང་བའོ། ། དང་པོ་ནི
108

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
དེ་ལྟར་རིགས་བྱས་སོགས་ཏེ སྔར་བཤད་པ་དེ་ལྟར་སྤྱིར་བླང་དོར་གྱི་གནས་རྣམས་དང་ཁྱད་
པར་སྦྱིན་སོགས་ཀྱི་ཁྱད་པར་དང་དགོས་པ་ཆེ་ཆུང་གི་ཁྱད་པར་བསྟན་པ་རྣམས་ཇི་ལྟ་བ་བཞིན་
དུ་རིགས་པའམ་ཤེས་པར་བྱས་ནས་གཞན་སེམས་ཅན་ལ་ཕན་བདེའི་དོན་སྒྲུབ་པ་གཙོ་བོར་
བཟུང་ནས་དེ་ལལ་རྟག་ཏུ་སྤྲོ་བའི་བརྩོན་འགྲུས་ཁྱད་པར་འཕགས་པ་དང་ལྡན་པར་བྱས་ནས་
གནས་པར་བྱ་དགོས་སོ། ། དེ་ལྟར་གཞན་དོན་གཙོ་བོར་བྱས་ཏེ་སྦྱིན་སོགས་བྱ་བ་སྣ་ཚོགས་
ཀྱི་སྒོ་ནས་སེམས་ཅན་གྱི་དོན་སྒྲུབ་པ་ལ་འབད་ཀྱང་ཚུལ་ཁྲིམས་བཏང་སྙོམས་སུ་བྱས་ནས་བཀག་
པ་སོགས་ལའང་ཞུགས་ན་རང་ལ་ཚུལ་ཁྲིམས་དང་འགལ་བའི། ཉེས་པས་གོས་ནས་ལྟུང་བར་
མི་འགྱུར་རམ་ཞེ་ན། ཐུགས་རྗེ་ཆེས་མཆོག་ཏུ་གྱུར་བ་མངའ་བ་སངས་རྒྱས་བཅོམ་ལྡན་འདས་
དེ་ཉིད་ཀྱིས་རྟོགས་དཀའ་བའི་རིང་བ་ལྐོག་གྱུར་གྱི་གནས་རྣམས་ཀྱང་མངོན་སུམ་དུ་གཟིགས་
པས། རང་དོན་གཙོ་བོར་བྱེད་པའི་བློ་དམན་ཉན་ཐོས་སོགས་ལ་སྲོག་གཅོད་མི་ཚངས་སྤྱོད་
སོགས་ལུས་ངག་གི་མི་དགེ་བ་བདུན་ལྟ་བུ་ཐུན་མོང་གི་མདོ་སྡེ་རྣམས་སུ་བསྟན་པ་རྣམས་རང་
དོན་གྱི་ཞེན་འཁྲིས་མེད་ཅིང་སྙིང་རྗེ་ཆེན་པོའི་དབང་གིས་གཞན་དོན་འབའ་ཞིག་གཙོ་བོར་བྱེད་
པའི་བྱང་སེམས་བདག་ཉིད་ཆེན་པོ་དེ་རྣམས་ལ་གནང་པས་དེ་དག་ལ་སྤྱད་ཀྱང་ཉེས་བ་དང་ལྟུང་
བར་མི་འགྱུར་བར་མ་ཟད་ཚོགས་ཆེན་པོ་མྱུར་དུ་རྫོགས་པའི་རྒྱུར་འགྱུར་རོ། ། གཉིས་པ་ཟང་
ཟིང་དང་ཆོས་ཀྱི་བསྡུ་བ། ལོག་པར་ལྟུང་དང་སོགས་ཏེ། དེ་ཡང་ཟང་ཟིང་གིས་བསྡུ་བ་ལ་
ཟས་གོས་གཉིས་ལས། ཟས་སྦྱིན་ཚུལ་དང་སྤྱོད་ཚུལ་ནི། བྱང་སེམས་རབ་ཏུ་བྱུང་བ་རྣམས་
ཟས་ཀྱི་དོན་དུ་གྲོང་དུ་བསོད་སྙོམས་ལ་རྒྱུ་བའི་ཚེ་བསོད་སྙོམས་པའི་བསླབ་བྱ་ཡིད་ལ་བཞབཞག་ནས་
དེ་དང་མི་འགལ་བར་འགྲོ་ཞིང་དེ་ནས་རང་གིས་བསོད་སྙོམས་ཇི་ཙམ་རྙེད་པ་དེ་ཆ་བཞིར་བྱས་
ལོག་པར་ལྟུང་བ་ཡི་དྭགས་དང་དུད་འགྲོ་བྱ་ཁྱི་དང་སྣང་བ་དང་མི་སྣང་བ་རྣམས་ལ་ཆ་
གཅིག་དང་མགོན་མེད་ནད་པ་སྤྲང་པོ་སོགས་སྡུག་བསྔལ་ཅན་ལ་ཆ་གཅིག་དང་གྲོགས་
བརྟུལ་ཞུགས་ལ་གནས་པ་ཚངས་པ་མཚུངས་པར་སྤྱོད་པ་ཉེ་འཁོར་དུ་ཡོད་ན་དེ་ལ་ཆ་གཅིག་སྟེ་
དེ་དག་ལ་བགོ་བར་བྱ་ཞིང་གཞན་དོན་དུ་རང་གི་ལུས་གསོ་པའི་ཆེད་དུ་ཆ་གཅིག་རང་གིས་
བཟའ་བར་བྱ་ཞིང་དེ་ཡང་ཁ་ན་མ་ཐོ་བ་སྤོང་པའི་ཆེད་དུ་མང་ཉུང་རན་པ་ཙམ་དུ་བཟའ་བར་བྱ་
སྟེ། ཉུང་ཆེ་ན་བཀྲེས་པ་དང་ལུས་ཉམས་དམན་པར་གྱུར་ནས་དགེ་བ་ལ་སྦྱོར་མི་བཟོད་པར་
འགྱུར་བས་སང་གི་ཟས་ཀྱི་དུས་ལ་མ་བབ་ཀྱི་བར་བཀྲེས་པས་མི་གནོད་པའི་ཚོད་ཙམ་དུ་བཟའ་
བ་དང་མང་ཆེས་ན་ལུས་ལྕི་ཞིང་དབུགས་འབྱུང་རྔུབ་དཀའ་ཞིང་གཉིད་རྨུགས་ཀྱིས་ནོན་
ནས་ལས་སུ་མི་རུང་བས་ཉོན་མོངས་པའི་གཉེན་པོ་བསྟེན་པའི་མཐུ་མེད་ཅིང་དགེ་བའི་བར་
ཆད་དུ་འགྱུར་བས་ལྟོ་བའི་སུམ་ཆ་ཟས་དང་སུམ་ཆ་བཏུང་བས་བཀང་ནས་སུམ་ཆ་རླུང་རྒྱུ་བའི་
109

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
གནས་སུ་སྟོང་བར་འཇོག་པ་ལྟ་བུའི་ཚོད་རིགས་པར་བྱ་དདགོས་སོ། ། གོས་སྦྱིན་པ་དང་མི་
སྦྱིན་པའི་ཚུལ་ནི། རབ་ཏུ་བྱུང་བའི་སེམས་དཔའ་ལ་འགའ་ཞིག་གིས་གོས་ལ་སོགས་པའི་ཡོ་
བྱད་སློང་བ་ན་རང་ཉིད་ཀྱིས་བགོ་བར་བྱ་བའི་ཆོས་གོས་བླ་གོས་དང༌། ཆོས་གོས་མཐིང་གོས་
དང་། ཁྱད་པར་དགེ་སློང་ལྟ་བུ་ཡིན་ན་ཆོས་གོས་སྣམ་སྦྱར་ཏེ་ཆོས་གོས་གསུམ་པོ་མ་གཏོགས་
པ་ཡོ་བྱད་གང་ཡོད་རྣམས་སྦྱིན་པར་བྱ་ལ་གོས་ལྷག་པོ་ནི་ཆོས་གོས་གསུམ་སོགས་གང་ཡོད་སྦྱིན་
པར་བྱའོ། ལུས་གཏོང་བ་དང་མི་གཏོང་བའི་ཚུལ་ནི། དམ་པ་བྱང་ཆུབ་སེམས་དཔའི་
ཆོས་སམ་རང་གཞན་གྱི་དོན་དུ་འཇིག་རྟེན་དང་འཇིག་རྟེན་ལས་འདས་པའི་ཕན་བདེ་རྒྱ་ཆེན་པོ་
སྒྲུབ་པར་བྱེད་པ་ཡིན་པས་དམ་པའང་ཡིན་ལ་ཆོས་ཀྱང་ཡིན་པའི་དམ་པའི་ཆོས་ནི་ཚུལ་བཞིན་དུ་
སྤྱོད་ཅིང་ཉམས་སུ་ལེན་པའི་རྟེན་དུ་གྱུར་བའི་བྱང་སེམས་ཀྱི་ལུས་ནི་རེ་ཞིག་གཞན་ལ་ཕན་པ་
ཆུང་ངུ་དང་དགོས་པ་ཕྲན་ཚེགས་ཤ་ཟ་ཚད་ཁྲག་འཐུང་ཚད་ཀྱི་ཆེད་དུ་གཏོང་བ་ལྟ་བུའི་གནོད་
པའི་སྡུག་བསྔལ་གྱིས་གཟིར་བ་དུ་ཟས་གོས་ལ་སྤྱོད་ཚུལ་བསྟན་པ་ལྟར་མི་བྱེད་ཅིང་
བཟའ་བཏུང་མི་བསྟེན་པར་ར་བ་དང་གོས་མི་བགོ་བར་ཚ་གྲང་གི་རེག་པས་ཉེན་
དུ་འཇུག་པ་སོགས་དོན་མེད་པར་གནོད་པས་གདུངས་ཤིང་གཟིར་བ་སོགས་མི་བྱ་སྟེ་བྱས་ན་རང་
གཞན་གྱི་དོན་ཆེན་པོ་ལས་ཉམས་པར་འགྱུར་བས་ན་གཅེས་སྤྲས་ཀྱིས་བསྲུང་བར་བྱ་དགོས་ལ།
དེ་ལྟར་བསོད་ནམས་ཀྱི་འབྱུང་ཁུངས་སུ་གྱུར་བའི་བྱང་སེམས་ཀྱི་ལུས་ཉིད་ལ་དགོས་པ་ཕྲན་
ཚེགས་ཀྱི་ཆེད་དུ་གནོད་པ་མི་བྱེད་པར་སྨན་གྱི་ལྗོན་ཤིང་གི་མྱུ་གུ་བཞིན་དུ་བསྲུང་བར་བྱས་ན་
འདི་ལ་བརྟེན་ཏེ་ཕྱིན་དྲུག་བསྡུ་བཞི་སོགས་རྒྱལ་སྲས་ཀྱི་སྤྱོད་པའི་ཉམས་ལེན་རྣམས་ལ་ཚུལ་
བཞིན་དུ་བསླབ་ན་སེམས་ཅན་རྣམས་ཀྱི་གནས་སྐབས་དང་མཐར་ཐུག་གི་ཕན་བདེ་འདོད་པ་
བཞིན་གྱི་བསམ་པ་མྱུར་དུ་རྫོགས་པར་སྒྲུབ་ནུས་པར་འགྱུར་རོ། རྒྱུ་མཚན་དེའི་ཕྱིར་བདག་
གཞན་མཉམ་པའམ་བདག་པས་གཞན་གཅེས་ཀྱི་སྙིང་རྗེའི་བསམ་པ་ཡོངས་སུ་མ་དག་པར
སྦྱོར་བའི་སྒོ་ནས་ལུས་དང་སྲོག་འདི་ནི་དངོས་སུ་གཏོང་བར་མི་བྱ་སྟེ་བཏང་བས་གཞན་ལ་ཕན་
པར་མ་ངེས་ཤིང་གཏོང་བའི་དཀའ་སྤྱད་ཀྱིས་ཡིད་འབྱུང་བར་འགྱུར་བ་དང༌། དེས་རྒྱལ་སྲས་
ཀྱི་སྤྱོད་པ་ལས་ཕྱིར་ལྡོག་པ་དང་ཕྱི་ནས་འགྱོད་པའི་སེམས་སྐྱེ་བར་འགྱུར་བའང་སྲིད་པའི་ཕྱིར་
རོ། ། དེས་ན་རང་ཉིད་སྦྱིན་པའི་གེགས་སེར་སྣ་སོགས་དང་བྲལ་ནས་ལྷག་པའི་བསམ་པ་
ཡོངས་སུ་དག་ཅིང་རྒྱས་པར་གྱུར་བ་དང་། གཞན་ངོས་ནས་ལུས་བཏང་བས་སེམས་ཅན་མང་
པོའི་དོན་འགྲུབ་ཅིང་རང་གཞན་གྱི་ཚོགས་རྒྱ་ཆེན་པོ་རྫོགས་པའི་རྒྱུར་འགྱུར་ངེས་ན་ཅི་ནས་ཀྱང་
ཚེ་འདི་དང་ཚེ་རབས་གཞན་དུ་ཡང་། རང་གཞན་ལ་ཕན་པའི་དོན་རྒྱ་ཆེན་པོ་སྒྲུབ་པར་བྱེད་
པའི་རྒྱུར་ལུས་འདི་ངེས་པར་ཡོངས་སུ་གཏོང་ངོ་། ། ཆོས་ཀྱི་སྦྱིན་པས་བསྡུ་ཚུལ་ལ། ཉན་པ་
-110

སྤྱོད་འཇུག་འགྲེལ་བ་གསལ་བྱེད་ཉི་ཟླའི་སྣང་བ
པོའི་ཀུན་སྤྱོད་ཀྱི་ཁྱད་པར་ནི། དམ་པའི་ཆོས་ཟབ་མོ་རྙེད་དཀའ་ཞིང་ལྷ་དང་བཅས་པའི་འགྲོ་
བ་ཐམས་ཅད་ཀྱིས་མཆོད་ཅིང་བཀུར་འོས་སུ་གྱུར་བ་ཡིན་པས་ན་ཆོས་དང་ཆོས་སྨྲ་བ་ལ་མ་གུས་
བ་ལ་ཆོས་མི་བཤད་དེ། བཤད་ན་ལྷ་རྣམས་ཀྱིས་འཕྱ་ཞིང་སྨོད་པར་འགྱུར་ལ་དེའི་ཕྱིར་སྟོན་
པས་བཀག་པའི་ཕྱིར་དང་ཉན་པ་པོ་ཆོས་ལ་མ་གུས་པས་ཆོས་སྤང་གི་ལས་ཀྱིས་དམྱལ་བར་སྐྱེ་བ་
སོགས་ཀྱི་ཕྱིར་རོ བསམ་པ་གུས་ཀྱང་སྤྱོད་ལམ་གྱི་ཁྱད་པར་མི་ན་བཞིན་དུ་མགོ་རས་
སོགས་ཀྱིས་དཀྲིས་པ་དང་། ལག་ན་གདུགས་དང་མཁཪ་བ་དང་མཚོན་ཆ་ཪལ་གྲི་སོགས་
ཐོགས་པ་དང་མགོ་བོ་གོས་ལ་སོགས་པའི་གཡོགས་པ་དག་ལ་ཆོས་བཤད་པ་མིན་ནོ།
སྣོད་ཀྱི་ཁྱད་པར་སོགས་ལ་བརྟགས་པ་ནི སྣོད་མ་ཡིན་པའི་གདུལ་བྱ་བློ་དམན་པའམ་བློ་མ་
སྦྱངས་པའི་དམན་པ་ལ་དེའི་བློ་ཚམས་ཤིང་གཏིང་དཔོག་མི་ནུས་པའི་ཟབ་པ་དང་རྒྱ་ཆེ་
བའི་བདག་ཉིད་ཅན་གྱི་ཐེག་ཆེན་གྱི་ཆོས་བཤད་ན་བློར་མི་ཤོང་བས་ཆོས་སྤོང་གི་སྒྲིབ་པ་གསོག་
པར་འགྱུར་བ་དང་བློ་མ་སྦྱངས་པ་ལ་སྟོང་ཉིད་བསྟན་པ་རྩ་ལྟུང་དུ་འགྱུར་བས་སོ། ། རབ་ཏུ་
བྱུང་བའི་ཁྲིམས་གྲོགས་འོས་པའི་སྐྱེས་པ་མེད་པར་དབེན་པ་སྐྱབས་ཡོད་དུ་བུད་མེད་འབའ་ཞིག་
ཏུའམ་བུད་མེད་གཅིག་པུ་ཞིག་ལ་ཆོས་བཤད་པར་བྱ་བ་མིན་ཏེ་གཞན་གྱིས་སྨོད་པར་འགྱུར་ཞིང་
རང་ལ་ལྟུང་བ་འབྱུང་བར་འགྱུར་བ་དང༌། དམན་པ་ཉན་ཐོས་ཀྱི་ཐེག་པ་དང་མཆོག་ཐེག་ཆེན་
གྱི་ཆོས་སུ་གཏོགས་པའི་སངས་རྒྱས་ཀྱི་བཀའ་ཐམས་ཅད་དངོས་སམ་བརྒྱུད་ནས་འཚང་རྒྱ་བའི་
ཐབས་སུ་སྟོན་པ་མ་ཤེས་པར་འགའ་ཞིག་འཚང་རྒྱ་བའི་ཐབས་དང་འགའ་ཞིག་གེགས་སུ་བཟུང་
ནས་བཟང་ངན་དང་རིགས་མི་རིགས་སོ་སོར་ཕྱེ་སྟེ་བྱང་སེམས་ཀྱིས་འདི་ལ་བསླབ་པར་བྱ་ལ་འདི་
ལ་བསླབ་པར་མི་བྱའོ་ཞེས་དོར་བྱར་བཟུང་ན་ཆོས་སྤོང་གི་ལས་གསོག་པར་གསུངས་པས་ན་ཐེག་
པ་ཆེ་ཆུང་གི་ཆོས་རྣམས་ཀུན་ལ་བཟང་ངན་སོགས་སུ་འཛིན་པའི་བློ་སྤངས་ནས་མཚུངས་པར་
སངས་རྒྱས་ཀྱིས་གསུངས་པའི་ཆོས་ཉོན་མོངས་པའི་གཉེན་པོ་བྱེད་པ་ལ་ཁྱད་མེད་པ་ཉིད་དུ་ཤེས་
ནས་གུས་བས་ཀུན་ཏུ་སྤྱད་པར་བྱ་དགོས་ཏེ། གདུལ་བྱ་རང་རང་གི་བློ་ལ་ལྟོས་ན་ཐམས་ཅད་
བཟང་བ་དང་ཟབ་པ་ཤ་སྟག་ཡིན་པའི་ཕྱིར་རོ། ། _ རྣམ་པར་འཐག་པ་བསྡུས་པའི་མདོ་ལས
འཇམ་དཔལ་དམ་པའི་ཆོས་སྤོང་པའི་ལས་ཀྱི་སྒྲིབ་པ་ནི་ཕྲའོ། ། འཇམ་དཔལ་གང་དེ་བཞིན་
གཤེགས་པས་གསུངས་པས་བཀའ་ལ་ལ་ནི་བཟང་བར་འདུ་ཤེས་ལ་ལ་ལ་ནི་ངན་པར་འདུ་ཤེས་པ་
ནི་ཆོས་སྤོང་པའོ གང་ཆོས་སྤོང་པ་དེས་ཆོས་སྤངས་པས་དེ་བཞིན་གཤེགས་པ་ལ་སྐུར་བ་
འདེབས་པ་ཡིན་དགེ་འདུག་ལ་ངན་དུ་བརྗོད་པ་ཡིན་ནོ ། འདི་ནི་རིགས་པའོ་འདི་ནི་མི་
རིགས་པའོ་ཞེས་ཟེར་ན་ཆོས་སྤོང་པའོ། འདི་ནི་བྱང་ཆུབ་སེམས་དཔའ་རྣམས་ཀྱི་ཆེད་དུ་
གསུངས་པའོ ། འདི་ནི་ཉན་ཐོས་རྣམས་ཀྱི་ཆེད་དུ་གསུངས་པའོ་ཞེས་ཟེར་ན་ཆོས་སྤོང་པ་
- 111

༄༅ །གཏེར་སྟོན་བླ་རྔེགས་མེད་རྡོ་རྗེ་དཔའ་བོའི་གསུང་འབུམ།
ཡིན་ནོ ། འདི་ནི་རང་སངས་རྒྱས་རྣམས་ཀྱི་ཆེད་དུ་གསུངས་པའི་ཞེས་ཟེར་ན་ཆོས་སྤོང་པ་
ཡིན་ནོ། འདི་ནི་བྱང་ཆུབ་སེམས་དཔའ་རྣམས་ཀྱིས་བསླབ་པ་མ་ཡིན་ནོ་ཞེས་ཟེར་ན་ཆོས་
སྤོང་པ་ཡིན་ནོ་ཞེས་སོགས་མང་དུ་གསུངས་སོ། ཟབ་པ་དང་རྒྱ་ཆེ་བའི་དོན་སྟོན་པའི་ཐེག་
པ་ཆེན་པོའི་ཆོས་ཀྱི་སྣོད་དུ་གྱུར་པའི་གདུལ་བྱ་ཐེག་ཆེན་གྱི་རིགས་ཅན་དག་ཐེག་པ་དམན་པའི་
ཆོས་ལ་སྦྱར་བར་མི་བྱ་སྟེ དེ་ལ་སྦྱར་བར་བྱས་ན་བྱང་ཆུབ་སེམས་དཔའི་འཁྲུལ་པ་དང་རྩ་
ལྟུང་འབྱུང་བར་ཡང་གསུངས་སོ། ། ཐེག་ཆེན་ལ་ཞུགས་པ་དག་ལའང་སྟོང་ཉིད་རྟོགས་པ་ཁོ་
ན་གྲོལ་གྱི་གཞན་མི་དགོས་སོ་ཞེས་ཉེས་སྤྱོད་སྡོམ་པའི་ཚུལ་ཁྲིམས་ཀྱི་སྤྱོད་པའམ་བྱང་སེམས་ཀྱིས་
བསླབ་པར་བྱ་འོས་པ་ཕྲ་ཞིང་རྒྱ་ཆེ་བ་རྣམས་ཡོངས་སུ་འདོར་དུ་གཞུག་པར་མི་བྱ་བ་དང་དེ་
བཞིན་དུ་དེའི་སྣོད་དུ་རུང་བཞིན་དུ་བསླབ་སྡོམ་གྱི་སྤྱད་པ་ལ་མ་བསླབས་ཀྱང་མདོ་སྡེ་ཟབ་མོ་
བཀླག་པ་དང་གཟུངས་སྔགས་ཕན་ཡོན་ཆེ་བ་ཅུང་ཟད་བཟླས་པ་ཙམ་གྱིས་དག་པ་དང་གྲོལ་པ་
ཐོབ་པར་འགྱུར་རོ་ཞེས་དེ་དག་གི་སྒྲ་ཇི་བཞིན་པའི་ཚིག་ཙམ་ལ་འཆེལ་ནས་འདོད་པ་དང་ཡིད་
ཆེས་བསྐྱེད་དུ་བཅུག་པ་ཉིད་ཀྱིས་ཐར་འདོད་ཀྱི་གདུལ་བྱ་དག་འདྲིད་ཅིང་བསླུ་བར་མི་བྱའོ་ཞེས་
སོ །
གསུམ་པ་ཕ་རོལ་གྱི་མ་དད་པ་བསྲུང་བ་ནི། སོ་ཤིང་དང་ནི་སོགས་ཏེ དེ་ལ་ལུས་ཀྱི་
སྤྱོད་ལམ་སྲུང་བ་ནི། སོ་བྲུད་པའི་ཤིང་མི་གཙང་བས་གོས་པ་དང་ནི་མཆིལ་མ་ཁ་ཆུ་ལུད་པ་ལ་
སོགས་པ་དག་དོར་བ་ན་ནི་གཞན་གྱིས་མི་མཐོང་བར་བྱ་བའི་ཆེད་དུ་ས་དང་རྡོ་ལེབ་ཆུང་ངུ་ལ་
སོགས་པས་དགབ་པར་བྱ་ལ་འདོར་བའི་ཚེ་ལག་པའི་དགབ་པར་བྱ་ཞེས་ཀྱང་གསུངས་ལ
གཅི་བ་དང་གཤང་བ་དང་སྣབས་དང་ལུད་པ་ལ་སོགས་པའང་རང་གཞན་ཐམས་ཅད་ཀྱིས་ཐུན་
མོང་ཏུ་ལོངས་སྤྱོད་པར་བྱ་བའི་ཆུ་གཙང་མ་དང་ཐང་བདེ་མོ་སྡོད་ཉམས་དགའ་བ་དེ་ལ་དོར་བ་
ནི་ཆོས་འདུལ་པ་ལས་བཀག་ཅིང་ལྷ་ལ་སོགས་པས་སྨད་པར་འགྱུར་བའི་དོར་བར་མི་བྱའོ།
ཟས་ལ་སྤྱོད་པའི་ཚེ་ཁམ་ཆེན་པོའི་ཁ་ཧ་ཅང་བཀང་བ་དང་ལྕག་ལྕག་སོགས་དང་རྐན་སྒྲ་ཏོག་པ་
ལྟ་བུའི་སྒྲ་ཆེན་པོ་དང་བཅས་པ་དང་ཟས་ཁ་སྒོར་མ་སླེབ་གོང་ནས་ཁ་གདངས་པའམ་ཟ་
བཞིན་པའི་ཚེ་ཁ་གདངས་ནས་ནི་བཟའ་བར་མི་བྱའོ། ། ཁྲི་དང་སྟན་ལ་སོགས་པར་འདུག་པ་
ནའང་རྐང་བ་གཉིས་རིང་དུ་བརྐྱང་སྟེ་མི་འདུག་ཅིང་ལག་པ་གཉིས་ཀ་བཀྲུ་བའི་ཚེ་རིམ་གྱིས་སམ་
རེས་མོས་ཀྱིས་ཉེད་པ་ལ་ཉེས་པ་མེད་ཅིང་དུས་གཅིག་ཏུ་མཉམ་པར་མི་མཉེའོ་ཞེས་བསྟན་ལ
ལམ་དུ་འགྲོ་བའི་ཚེ་ཡང་རྟ་གླང་ལ་སོགས་པའི་བཞོན་པ་གཅིག་ལ་གཞན་གྱི་བུད་མེད་དང་ལྷན་
གཅིག་ཏུ་ཞོན་པར ཞིང་འདུག་པའི་ཚེ་མལ་སྟན་གཅིག་དང་གནས་ཁང་དབེན་པ་གཅིག་
དག་ཏུ་གཞན་གྱི་བུད་མེད་དང་ལྷན་གཅིག་ཏུ་འདུག་པར་མི་བྱ་ཞེས་ཏེ་ཁྱིམ་པ་དང་རབ་ཏུ་བྱུང་
112 -

སྤྱོད་འཇུག་འགྲེལ་བ་བྱང་ཆུབ་གཞུང་པ་བྱེད་ཉི་ཟླའི་སྣང་བ།
བའི་བྱང་སེམས་ཐུན་མོང་གི་དབང་དུ་བྱས་ནས་བསྟན་ལ ཁྱད་པར་བྱང་སེམས་རབ་བྱུང་
ཡིན་ན་བུད་མེད་གཞན་སུ་དང་ཡང་སྤྱོད་ཡུལ་གཅིག་པ་ཉིད་དུ་མི་བྱའོ། ། མདོར་བསྡུ་ན་
ལུས་ཀྱི་སྤྱོད་ལམ་གང་དང་གང་གི་སྐབས་སུ་ཡང་ཉེས་པ་དང་བཅས་ཤིང་འཇིག་རྟེན་པ་རྣམས་ཀྱི་
འཕྱ་སྨོད་དང་མ་དད་པའི་རྒྱུར་གྱུར་པའི་སྤྱོད་པ་ཀུན་རང་གིས་མཐོང་བ་རྣམས་དང་སྤྱོད་ཚུལ་ལ་
མཁས་པའི་སྐྱེ་བོ་རྣམས་ལ་ཡུལ་ལུགས་ཀྱི་ཆོས་ལེགས་པར་དྲིས་ཏེ་སྤང་བར་བྱའོ། གཞན་
ཡང་མ་དད་པ་སྤོང་ཚུལ་ལ། གཞན་ལ་དངོས་པོ་གཞན་སྟོན་པ་སོགས་བརྡ་བྱ་དགོས་པའི་ཚེ་
ལག་པ་གཡོན་པའི་སོར་མོ་རེ་རེ་ཙམ་བརྐྱང་བས་བརྡ་ནི་མི་བྱ་སྟེ་དེ་ལ་མ་གུས་པ་དང་བརྙས་
ཐབས་ཀྱི་སྤྱོད་པར་འགྱུར་བས་སོ། ། དེས་ན་ལུས་སེམས་གུས་འདུད་དང་བཅས་པས་གཡས་
པ་ཡི་ལག་པ་གྱེན་དུ་བཀན་ནས་བརྐྱངས་པའི་སོར་མོ་དག་ནི་ཀུན་གྱིས་ཀྱང་བརྡ་བྱ་ལ་འགྲོ་བའི་
ལམ་འདྲི་བའི་ཚེ་ཡང་ལམ་དེ་ལྟར་བསྟན་པར་བྱའོ དོན་ཆུང་ངུ་ཐག་ཉེ་བ་ལ་བརྡ་བྱ་དགོས་
པའི་ཚེ་ལག་པ་ཤས་ཆེར་དྲག་ཏུ་བསྐྱོད་ཅིང་བརྐྱངས་ནས་བརྡ་བྱ་བ་མིན་ཏེ་རྒོད་བག་གི་ཉེས་
པར་འགྱུར་བས་སོ། ། དེས་ན་ལག་པ་གཡས་ཅུང་ཟད་བསྐྱོད་ལ་སྒྲ་དྲག་ཞན་འཚམས་པར་
བསྒྲགས་པ་དང་། དེ་ཡང་སེ་གོལ་གཏོགས་པའི་སྒྲ་བྱ་བ་ཙམ་དང་སྐད་ཆེ་ཆུང་འཚམས་པའི་
འདོད་པ་ལ་སོགས་ཀྱི་སྒོ་ནས་དལ་བས་བརྡ་གང་དགོས་རྣམས་བྱ་སྟེ། དེ་ལས་གཞན་དུ་ལག་པ་
ཤས་ཆེར་བསྐྱོད་པ་དང་སྒྲ་དྲག་པོ་བསྒྲགས་པ་སོགས་བྱེད་ན་ལུས་ངག་གི་སྤྱོད་ལམ་མ་བསྡམས་
པའི་ཉེས་པར་འགྱུར་རོ། ། ཉལ་བའི་ཚེ་སྤྱོད་ལམ་ཇི་ལྟར་བྱ་བ་ནི། འགྲོ་བའི་མགོན་པོ་
སངས་རྒྱས་བཅོམ་ལྡན་འདས་ཀྱི་མཛད་པ་ཐ་མ་མྱ་ངན་ལས་འདས་པའི་ཚུལ་སྟོན་པའི་ཚེ་སྐུའི་
གཡས་ལོགས་ཕབ་ནས་སེང་གེའི་ཉལ་སྟབས་ཀྱིས་གཟིམས་པ་ལྟར ནམ་གྱི་གུང་ཐུན་ལ་བབ་
ནས་ཉལ་བ་ལ་ཕྱོགས་པའི་ཚེ་ཕྱིར་གནས་ཁང་ནས་ཕྱིར་ཕྱུང་སྟེ་རྐང་བ་བཀྲུས་ནས་ནང་དུ་ཞུགས་
ཏེ་བྱང་གི་ཕྱོགས་ལ་སོགས་པ་གང་འདོད་པའི་ཕྱོགས་སུ་མགོ་བོ་བསྟན་ཏེ་གློ་གཡས་པ་འོག་ཏུ་
ཕབ་ནས་རྐང་པ་གཡོན་པ་གཡས་པའི་སྟེང་དུ་བཞག་སྟེ་གཉིས་ཀ་བརྐྱང་ལ་ལག་གཡས་འགྲམ་པ་
གཡས་པའི་འོག་ཏུ་བཞག་ནས་སྔས་སུ་བྱ་ཞིང་ལག་པ་གཡོན་པ་བརླ་གཡོན་པའི་སྟེང་དུ་བརྐྱང་སྟེ་
བཞག་ལ་ལུས་ཆོས་གོས་ཀྱིས་གཡོགས་ནས་སེང་གེ་ལྟར་ཉལ་བར་བྱའོ། ། སེང་གེ་ལྟར་ཉལ་བ་
ནི། ཆོས་ཉིད་ཀྱིས་ལུས་ལྷོད་པར་མི་འགྱུར་བ་དང་གཉིད་ཀྱི་ཚེ་དྲན་པ་མི་བརྗེད་པ་དང་
གཉིད་སྟུག་པོ་ཡང་མི་འགྱུར་བ་དང་སྡིག་པའི་རྨི་ལམ་མི་རྨི་བ་ཡིན་གྱི་དེ་ལྟར་མིན་པ་ཉལ་བ་
བསམ་པ་ཅི་འདྲ་བས་ཉལ་བ་ལ་བཞི་ལས
ནི་དེ་བཞི་ལས་བཟློག་པས་ཉེས་པ་འབྱུང་བའོ
པ་ནི་གཉིད་དུ་མ་སོང་གི་བར་དུ་བསྟེན་དགོས་ཏེ་དེས་ནི་གཉིད་ཀྱི་ཚེ་ཡང་མ་གཉིད་པའི་
དྲན་
སྐབས་ལྟར་དགེ་སྦྱོར་སྐྱོང་ནུས་སོ། ། ཤེས་བཞིན་ནི་དྲན་པ་བསྟེན་ཚེ་ཉོན་མོངས་པ་གང་བྱུང་
1 113 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
ཤེས་ནས་སྤོང་པའོ ། སྣང་བའི་འདུ་ཤེས་ནི་འོད་ཀྱི་སྣང་བ་ལ་སེམས་གཏད་དེ་ཉལ་ན་
སེམས་ལ་མུན་པ་མི་འབྱུང་ངོ། ། ལྡང་པའི་འདུ་ཤེས་ནི་མྱུར་དུ་ལྡང་བར་བྱའོ་སྙམ་པའི་
འཕེན་པ་བཏང་ནས་གཉིད་དང་སྟེས་པའི་བདེ་བའི་རོ་མི་མྱོང ར་རི་དྭགས་ལྟར་ཐུམ་ཕྲས་ཀྱིས་
ཉལ་བ་སྟེ་དེས་ནི་གཉིད་མི་འཐུག་ཅིང་ལྡང་པའི་དུས་ལས་མི་ཡོལ་བར་སད་ནུས་པའོ། ། དེ་
ལྟ་བུའི་སེམས་རྣམས་མངོན་དུ་བྱེད་པ་ལ་གཉིད་མ་ལོག་པའི་ཐོག་མ་ཉིད་དུ་ངེས་པར་སྦྱར་བར་
བྱའོ ། —བཞི་བ་སྒྲུབ་པ་ཕུན་སུམ་ཚོགས་པའི་ཡན་ལག་གཞན་བསྟན་པ་ལ་གཉིས། སྒྲུབ་པ་
ཕུན་སུམ་ཚོགས་པའི་ཡན་ལག་དངོས། ཤེས་བཞིན་གྱི་ངོ་བོ་ངེས་བཟུང་ནས་ལེའུའི་དོན་བསྡུ་
བའོ། ། དང་པོ་ནི། བྱང་ཆུབ་སེམས་དཔའི་སོགས་ཏེ། ཉོན་མོངས་པ་སྦྱོང་ཕྱིར་སེམས་
སྦྱང་བ་ནི། བྱང་ཆུབ་སེམས་དཔའི་སོ་ཐར་ལ་སོགས་པའི་གསུང་རབ་རྣམས་སུ་བསླབ་བྱ་ཕྱིན་
དྲུག་དང་བསྡུ་བཞི་སོགས་ཐབས་མཁས་ཀྱི་སྤྱོད་པའི་སྒོའི་དབྱེ་བ་དག་ནི། གྲངས་དང་ཚད་
གཟུང་དུ་མེད་པར་ཆེས་ང་པོ་ཞིག་ནི་གསུངས་པ་ལས་མཐའ་དག་རེ་ཞིག་སྒྲུབ་པར་མ་ནུས་ཀྱང་
ཐོག་མ་ཁོ་ནར་རང་གི་སེམས་རྒྱུད་ཀྱི་ཉོན་མོངས་པའི་དྲི་མ་སྦྱོང་ཐབས་སུ་གྱུར་བའི་སེམས་སྦྱོང་
བ་ཡི་སྤྱོད་པ་སྔར་བཤད་པ་དེ་དང་དེ་དག་རྣམས་ནི་བསླབ་བྱའི་གཙོ་བོ་ཡིན་པས་ངེས་པར་ཏེ་
གདོན་མི་ཟ་བར་ཉོན་མོངས་པའི་སྐྱོན་དེ་རྣམས་དག་པར་གྱུར་གྱི་བར་དང་སྤྱོད་པའི་སྒོ་དེ་རྣམས་
རྫོགས་པར་ཉམས་སུ་ལེན་ནུས་ཀྱི་བར་དེ་སྲིད་དུ་སྤྱད་པར་བྱའོ། ། སྡིག་ལྟུང་སྦྱོང་ཕྱིར་ཉེས་
པ་བཤགས་པ་ནི། བསླབ་བྱ་རྣམས་སྲུང་བ་ལ་འབད་ཀྱང་ཉོན་མོངས་པ་མང་པོ་སོགས་ཀྱི་
དབང་གིས་རང་རྒྱུད་ལ་ཉེས་ལྟུང་དག་གིས་གོས་པར་གྱུར་ན་ཉིན་པར་ལན་གསུམ་དང་མཚན་མོ་
ལན་གསུམ་དུ་སྡིག་ལྟུང་བཤགས་པ་དང་བསོད་ནམས་ལ་རྗེས་སུ་ཡི་རང་བ་དང་སངས་རྒྱས་
རྣམས་ལ་བསྐུལ་པའི་ཐབས་གསུམ་སྟོན་པའི་ཕུང་པོ་གསུམ་པ་གདོན་པར་བྱ་ཞིང་རྒྱལ་བ་
སུམ་ཅུ་སོ་ལྔ་ལ་སོགས་པའི་དཀོན་མཆོག་གསུམ་ལ་སྐྱབས་སུ་འགྲོ་བ་དང་བྱང་ཆུབ་ཀྱི་སེམས་རྣམ་
གཉིས་སྒོམ་པ་ལ་གཙོ་བོར་བསྟེན་ནས་གཉེན་པོ་སྟོབས་བཞི་ཚང་པའི་སྒོ་ནས་བཤགས་པར་བྱས་
ན་ལྟུང་པའི་ལྷག་མ་སྟེ་རྩ་ལྟུང་ལས་གཞན་པའི་ཉེས་བྱས་ཞེ་དྲུག བསླབ་བཏུས་ལས་བཤད་
པའི་ཉེས་བྱས་བརྒྱད་ཅུ་སོགས་ཀྱང་འདག་པར་གསུངས་པས་བཤགས་ཐབས་དེས་ཞི་བར་་་
བྱའོ། ། ལུང་ལས་གསུངས་པའི་བསླབ་གཞི་ལ་བསླབ་པ་ནི ཆེད་དུ་བྱ་བ་རང་གཞན་གྱི་
དབང་ཡང་རུང་སྟེ་འགྲོ་འཆག་སོགས་སྤྱོད་ལམ་གྱི་གནས་སྐབས་དང་མོས་སྤྱོད་དང་ས་ཐོབ་པ་
སོགས་ཀྱི་གནས་སྐབས་གང་དུ་སྒོ་གསུམ་གྱི་བྱ་བ་ཅི་དང་ཅི་སྤྱད་ཀྱང་རུང་། ཐེག་ཆེན་བྱང་
ཆུབ་སེམས་དཔའི་སྡེ་སྣོད་ལས་རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་གནས་སྐབས་དེ་
དང་དེ་དག་ཏུ་བསླབ་དགོས་པར་གསུངས་པ་གང་ཡིན་པའི་བསླབ་བྱ་དེ་དང་དེ་ལ་སྤྲོ་བ་དང་
114

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
གུས་པས་སྒོ་ནས་བླང་དོར་ཚུལ་བཞིན་དུ་བྱེད་པ་ལ་འབད་དེ་མི་མཐུན་ཕྱོགས་ཀྱི་དྲི་མས་མ་གོས་
བར་བསླབ་པར་བྱའོ། ། བསླབ་བྱའི་སྒོ་མང་པོ་ལ་བསླབ་དགོས་པ་ནི། བདེན་གཉིས་ཀྱི་
གནས་ཚུལ་ཇི་ལྟ་བ་བཞིན་དུ་གཏན་ལ་ཕབ་ནས་དེ་དག་གི་དོན་ཁོང་དུ་ཆུད་པའི་སྒོ་ནས་རང་
རྒྱུད་སྨིན་པར་བྱས་ནས་སླར་གཞན་རྒྱུད་སྨིན་པར་བྱ་བའི་ཆེད་དུ་ཞུགས་ནས་ཐབས་ལ་མཁས་
བའི་སྒོ་མང་ས་གཞན་དོན་སྣ་ཚོགས་སྒྲུབ་པར་བྱེད་པའི་རྒྱལ་སྲས་རྣམས་ཀྱིས་མི་བསླབ་པ།
ཤེས་བྱ་རིག་པའི་གནས་དེ་ནི་གང་ཡང་ཡོད་པ་མིན་ཏེ། ཅིའི་ཕྱིར་ན་སེམས་དཔའ་ཆེན་པོ་དེ་
རྣམས་ཀྱིས་གཞན་དོན་རྫོགས་པར་སྒྲུབ་དགོས་པ་གང་ཞིག་དེ་སྒྲུབ་པར་བྱེད་པ་ལ་གདུལ་བྱ་རང་
རང་གི་མོས་པ་དང་རྗེས་སུ་མཐུན་པའི་ཆོས་ཀྱི་སྒོ་དེ་ཉིད་བསྟན་ནས་རེ་འདོད་རྫོགས་པར་སྐོང་
དགོས་པ་ལས་གདུལ་བྱའི་ཐབས་གང་རུང་རེ་མ་ཤེས་ན་དེ་ལྟར་སྒྲུབ་མི་ནུས་པའི་ཕྱིར་རོ།
མདོ་སྡེ་རྒྱན་ལས། རིག་པའི་གནས་ལྔ་དག་ལ་བརྩོན་པར་མ་བྱས་ན། ། འཕགས་མཆོག་
གིས་ཀྱང་ཐམས་ཅད་མཁྱེན་ཉིད་མི་འགྱུར་ཏེ། དེ་ལྟ་བས་ན་གཞན་དག་ཚར་བཅད་རྗེས་
བཟུང་དང་། བདག་ཉིད་ཀུན་ཤེས་བྱ་ཕྱིར་དེ་ལ་དེ་བརྩོན་བྱེད། ཅེས་གསུངས་ལ
དེ་ལྟར་ན་གནས་ལུགས་རིག་པ་དོན་དམ་རྟོགས་པའི་ཤེས་རབ་དང་གནས་ལྔ་རིག་པ་ཀུན་རྫོབ་
རྟོགས་པའི་ཤེས་རབ་གཉིས་ལ་བརྟེན་ནས་ཚར་གཅོད་རྗེས་བཟུང་ལྟ་བུའི་གདུལ་བྱ་འདུལ་བའི་
ཐབས་མཁས་ཀྱི་སྒོ་སྣ་ཚོག ནས་དོན་གཉིས་མཐར་ཕྱིན་སྒྲུབ་པ་ལ་ཉེ་བར་གཞོལ་པའི་མཁས་པ་
བྱང་ཆུབ་སེམས་དཔའ་གང་ལ་ནི རང་གི་སྒོམ་པ་མཐར་དབྱུང་བ་དང་གཞན་ལ་ཆོས་ཚུལ་
ལེགས་པར་འདོམས་པ་གང་ལའང་ཐེ་ཚོམ་མེད་པར་ངེས་པ་རྙེད་པས་སྒོ་གསུམ་གྱི་བྱ་བ་ཐམས་
ཅད་རྣམ་དཀར་ཀྱི་ཕྱོགས་སུ་བསྒྱུར་བ་ལ་མཁས་པའི་ཕྱིར་བསོད་ནམས་དགེ་བའི་ལས་རྒྱ་ཆེན་
པོར་མི་འགྱུར་བ་གང་ཡང་མེད་དོ། ། བསོད་ནམས་ཐམས་ཅད་གཞན་དོན་ཁོ་ནར་བསྔོ་བ་ནི།
རང་རྒྱུད་སྨིན་ནས་གཞན་དོན་ལ་དངོས་སུ་འཇུག་པའི་སྒོ་ནས་རང་ཉིད་ཀྱིས་དངོས་སུ་སྦྱིན་
སོགས་ལ་སློབ་པར་བྱས་སམ་ཡང་ན་བརྒྱུད་ནས་གཞན་ལ་བསྐུལ་ཏེ་སྦྱིན་སོགས་ལ་སློབ་ཏུ་བཅུག་
ཀྱང་རུང་སྟེ་གང་ལྟར་ཡང་བྱ་བ་ཐམས་ཅད་ལ་གཞན་ཕན་གྱི་བསམ་པ་འབའ་ཞིག་གིས་ཟིན་པར་
བྱས་ནས་གཞན་སེམས་ཅན་ཐམས་ཅད་ལ་ཕན་བདེ་སྒྲུབ་པའི་དོན་ཁོ་ན་ལས་གཞན་དུ་རང་ཉིད་
ཀྱིས་ཀྱང་མི་སྤྱད་ལ་གཞན་ལ་སྤྱོད་དུའ ང་མི་གཞུག་ལ་དགེ་རྩ་ཆེན་པོ་ལྟ་ཅི་དགེ་རྩ་ཆུང་ངུ་ཡན་
ཆད་ཀྱང་། ཆེད་དུ་བྱ་བ་སེམས་ཅན་ཁོ་ནའི་དོན་གྱི་ཕྱིར་དུ་རང་གཞན་ཡོངས་ཀྱི་དུས་གསུམ་
བསགས་ཡོད་ཀྱི་དགེ་བ་དང་ལྷན་གཅིག་བསྡོམས་ནས་དེ་ཐམས་ཅད་བླ་ན་མེད་པའི་བྱང་ཆུབ་
ཆེན་པོ་ཐོབ་པའི་ཕྱིར་དུ་བསྔོ་བ་ལ་བསླབ་པར་བྱའོ། བསླབ་པ་ལ་སློབ་པའི་བདག་རྐྱེན་
བཤེས་གཉེན་དམ་པ་མི་གཏོང་བ་ནི། དུས་རྟག་པར་གང་ལ་བསྟེན་ན་གནས་སྐབས་མཐར་
115-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཐུག་གི་ཡོན་ཏན་ཐམས་ཅད་རང་རྒྱུད་ལ་རང་ངང་གིས་འབྱུང་བའི་གཞིར་གྱུར་པའི་དགེ་བའི་
བཤེས་གཉེན་དམ་པ་དང་ནི་ལྷན་གཅིག་ཏུ་འཕྲོགས་པར་བྱ་དགོས་ལ། དེ་ཉིད་ཡོན་ཏན་ཇི་ལྟ་
བུ་དང་ལྡན་ད་ཆེན་པོ་བདུན་དང་ལྡན་པའི་ཐེག་པ་ཆེན་པོའི་ཆོས་ཟབ་པ་དང་རྒྱ་ཆེ་བའི་
དོན་རྣམས་ཚུལ་བཞིན་དུ་ཤེས་ཤིང་སྟོན་པ་ལ་མཁས་པ་ཞིག་དགོས་པ་དང་། བྱང་ཆུབ་སེམས་
དཔའི་བརྟུལ་ཞུགས་མཆོག་ཏུ་གྱུར་བ་ཚུལ་ཁྲིགས་ཀྱི་བསླབ་སྡོམ་ལ་ལེགས་པར་གནས་པ་དེ་ལྟ་
བུའི་ཐེག་པ་ཆེན་པོའི་དགེ་བའི་བཤེས་གཉེན་དམ་པ་མཁས་བ་དང་བཙུན་པའི་ཡོན་ཏན་གཉིས་
དང་ལྡན་པ་ནི། ལུས་དང་ལོངས་སྤྱོད་སོགས་ཀྱི་ཕྱིར་ལྟ་ཅི་རང་གི་སྲོག་གི་ཕྱིར་ཡང་མི་གཏོང་
བར་བསམ་སྦྱོར་གཉིས་གྱི་སྒོ་ནས་ཚུལ་བཞིན་དུ་ལེགས་པར་བསྟེན་ཅིང་ཡོངས་སུ་བཟུང་ངོ་།
ཚུལ་ཇི་ལྟར་བསྟེན་པ་ནི། ཁྱེའུ་དཔལ་གྱི་འབྱུང་གནས་དང་བུ་མོ་དཔལ་གྱི་བློ་གྲོས་ཞེས་བྱ་བ་
གཉིས་ཀ་ཡི་རྣམ་པར་ཐར་བའི་ཚུལ་སྟོན་པ་སྡོང་བོ་བཀོད་པའི་ལེའུ་ལས། དེ་གཉིས་ཀྱིས་
གཞོན་ནུ་ནོར་བཟང་ཞེས་བྱ་བའི་བྱང་ཆུབ་སེམས་དཔའ་དེ་ཉིད་ལ་བླ་མ་དམ་པ་དགེ་པའི་བཤེས་
གཉེན་བསྟེན་པའི་ཚུལ་རྒྱ་ཆེར་བསྟན་པ་ལྟར་དུ་བསླབ་པར་བྱས་ལ། དེའི་ཚུལ་ནི དེ་ཉིད་
ལས། རིགས་ཀྱི་བུ་ཁྱོད་ཀྱིས་དགེ་བ་རྒྱ་ཆེན་པོ་བསྒྲུབ་པའི་ཕྱིར་དགེ་བའི་བཤེས་གཉེན་བཙལ་
བས་མི་སྐྱོ་བར་བྱའོ། མཐོང་བས་མི་ངོམས་པར་བྱའོ། ། དྲི་བས་ཆོག་མི་ཤེས་པར་
བྱའོ ། དགེ་བའི་བཤེས་གཉེན་གྱིས་ཡོངས་སུ་ཟིན་པ་ནི་ངན་སོང་དུ་མི་ལྟུང་ངོ་། ། ཐེག་
པ་ཆེན་པོ་ལས་མི་ལྡོག་གོ བསླབ་པ་དང་འགལ་བར་མི་བྱེད་དོ། ། ཞེས་པ་ནས་རིགས་ཀྱི་
བུ་དེ་ལྟ་བས་ན་དེ་ལྟར་ཡིད་ལ་བྱ་བ་རྒྱུན་མ་འཆད་པས་དགེ་བའི་བཤེས་གཉེན་གྱི་དྲུང་དུ་འགྲོ་
བར་བྱའོ། ། ཁུར་ཐམས་ཅད་ཁུར་བས་ཡོངས་སུ་མི་སྐྱོ་བ་ས་ལྟ་བུའི་སེམས་ཀྱིས་དགེ་བའི་
བཤེས་གཉེན་ལ་བསྙེན་བཀུར་བྱའོ ། དེ་བཞིན་དུ་སྦྱར་ཏེ། བསམ་པ་མི་ཕྱེད་པའི་ཕྱིར་རྡོ་
རྗེ་ལྟ་བུའི་སེམས་དང་། སྡུག་བསྔལ་ཐམས་ཅད་གྱིས་མི་སྒུལ་པའི་ཕྱིར་ཁོར་ཡུག་གི་རི་ལྟ་བུའི་
སེམས་དང་། ལས་ཐམས་ཅད་ཉམས་སུ་བླང་བ་ལ་མི་སྨོད་པས་འཇིག་རྟེན་པའི་བྲན་ལྟ་བུའི་
སེམས་དང་ང་རྒྱལ་དང་ཆེ་བའི་ང་རྒྱལ་སྤོང་པས་ཕྱག་དར་པ་ལྟ་བུའི་སེམས་དང་ཁུར་ལྕི་
བ་བཀུར་པས་ཐེག་པ་ལྟ་བུའི་སེམས་དང༌མི་ཁྲོ་པས་ཁྱི་ལྟ་བུའི་སེམས་དང༌འགྲོ་ཞིང་འོང་
བ་ལ་མི་སྐྱོ་པས་གྲུ་ལྟ་བུའི་སེམས་དང་། དགེ་བའི་བཤེས་གཉེན་གྱི་ངོར་བལྟ་པས་བུ་མཛངས་
པ་ལྟ་བུའི་སེམས་ཀྱིས་དགེ་བའི་བཤེས་གཉེན་ལ་བསྙེན་བཀུར་བྱའོ། རིགས་ཀྱི་བུ་ཁྱོད་ཀྱིས་
རང་ཉིད་ལ་ནད་པའི་འདུ་ཤེས་བསྐྱེད་པར་བྱའོ། ། ཞེས་སོགས་རྒྱ་ཆེར་གསུངས་སོ
བསླབ་བྱ་ཤེས་པའི་དོན་དུ་མདོ་དང་བསྟན་བཅོས་ལ་བལྟ་དགོས་པ་ནི སྤྱོད་པ་ལ་སློབ་ཚུལ་
སྟོན་པའི་སྤྱོད་འཇུག་གི་གཞུང་འདི་དང་འདིར་མ་བརྗོད་པ་སངས་རྒྱས་ཀྱིས་བཀའ་སྩལ་བའི་
- 116-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
བསླབ་བྱ་གཞན་རྣམས་ནི། ཐེག་པ་ཆེན་པོའི་མདོ་སྡེ་སྣ་ཚོགས་བཀླགས་ནས་ཤེས་པར་བྱ་
དགོས་ལ། ཅིའི་ཕྱིར་ན་དཀོན་མཆོག་སྤྲིན་ལ་སོགས་པའི་མདོ་སྡེ་རྣམས་ལས་བྱང་ཆུབ་སེམས་
དཔས་བླང་དོར་བྱ་ཚུལ་གྱི་བསླབ་པའི་གནས་རྣམས་རྒྱ་ར་གསལ་བར་སྣང་བའི་ཕྱིར དེ་
བས་བསླབ་བྱ་སྟོན་པའི་ཟབ་ཅིང་རྒྱ་ཆེ་བའི་མདོ་སྡེ་རྣམས་རིམ་གྱིས་བཀླག་ནས་ཤེས་པར་བྱ་ཞིང་
དེ་དག་ལ་བསླབ་པར་བྱ་དགོས་ལ། ཁྱད་པར་དུ་འཕགས་པ་ནམ་མཁའི་སྙིང་བོའི་མདོ་སྡེ་ནི་
བྱང་སྡོམ་བླངས་མ་ཐག་ནས་ཐོག་མ་ཉིད་དུ་བལྟ་བར་བྱ་དགོས་ཏེ། ཅིའི་ཕྱིར་ན། བྱང་ཆུབ་
སེམས་དཔའི་སྡོམ་པ་འཇིག་པར་བྱེད་པའི་རྩ་བའི་ལྟུང་པ་རྣམས་ཀྱི་ངོས་འཛིན་དང་ལྟུང་བ་དེ་
དག་ཕྱིར་འཆོས་པའི་ཐབས་དང་བཅས་པ་དེ་ཉིད་ལས་གསལ་བར་བསྟན་ལ། དེ་ནི་ལས་དང་
པོའི་ཐོག་མ་ཉིད་དུ་ཤེས་པ་ཤིན་ཏུ་གལ་ཆེ་བའི་ཕྱིར་རོ། ། སློབ་དཔོན་ཉིད་ཀྱིས་མཛད་པའི་
བསླབ་བཏུས་ལ་བལྟ་དགོས་ཏེ་རྒྱུ་མཚན་གང་གི་ཕྱིར་ན་བྱང་ཆུབ་སེམས་དཔའ་རྣམས་ཀྱིས་རྟག་
ཏུ་གང་ལ་སློབ་ཅིང་སྤྱད་པར་བྱ་བའི་བསླབ་པ་རྣམས་ནི། དེ་ཉིད་ལས་རྒྱ་ཆེར་རབ་ཏུ་སྟོན་
པས་ན་བསླབ་པ་ཀུན་ལས་བཏུས་བ་ཞེས་གྲགས་པ་དེ་ཉིད་ལའང་ངེས་པར་ཏེ་གདོན་མི་ཟ་བར་
བལྟ་དགོས་ལ་དེ་ལ་ཡང་ལན་རེ་གཉིས་ཙམ་བལྟས་པས་བསླབ་བྱ་རྣམས་བློ་ལ་ངེས་མི་ནུས་པས་
ཡང་དང་ཡང་དུ་བལྟ་ཞིང་བརྗོད་དོན་རྣམས་བློ་ལ་གོམས་ཤིང་འདྲིས་པར་བྱ་དགོས་སོ།
གཞུང་དེ་ལྟ་བུ་ལ་བལྟ་བ་དང་གོམས་འདྲིས་བྱ་མི་ནུས་ན་ཡང་ན་རེ་ཞིག་མདོ་སྡེ་སྣ་ཚོགས་ལས་
གསུངས་པའི་བསླབ་བྱ་རྣམས་མདོར་བསྡུས་ཏེ་སྟོན་པའི་སློབ་དཔོན་ཉིད་ཀྱིས་མཛད་པའི་མདོ་
རྣམས་ཀུན་ལས་བཏུས་བ་བལྟ་ལ་ཕྱི་ནས་བསླབ་བཏུས་སོགས་གཞན་ལའང་བལྟ་བར་བྱའོ
དེ་བཞིན་དུ་འཕགས་པ་ཀླུ་སྒྲུབ་ཀྱིས་མཛད་པའི་བསླབ་བཏུས་དང་མདོ་བཏུས་གཉིས་པོའང་
འབད་པས་བལྟ་བར་བྱ་སྟེ། འདིར་མ་བཤད་པའི་བསླབ་པ་མང་པོ་དེ་དག་ལས་གསལ་བར་
བསྟན་པའི་ཕྱིར་རོ། ཀླུ་སྒྲུབ་ཀྱི་བསླབ་བཏུས་བོད་དུ་མ་བསྒྱུར་བ་རྒྱུ་མཚན་དུ་བྱས་ནས་
མདོ་བཏུས་གཉིས་པའང་འབད་པས་བལྟ་བར་བྱ་ཞེས་འགའ་ཞིག་འཆད་དོ། ། བལྟས་ནས་
དེ་དག་དང་མཐུན་པར་སློབ་དགོས་པ་ནི། བཤད་མ་ཐག་པའི་མདོ་དང་བསྟན་བཅོས་གང་
དག་ལས་བྱང་ཆུབ་སེམས་དཔའ་རྣམས་ཀྱིས་འདི་ནི་ལུས་ངག་ཡིད་ཀྱི་སྒོ་ནས་སྤྱད་ཅིང་བསྒོམ་
པར་བྱའོ་ཞེས་མ་བཀག་ཅིང་གནང་པར་གྱུར་བ་དེ་དག་ཉིད་ནི་སྤྱད་ཅིང་བསྒྲུབ་པར་བྱ་ལ།
བཀག་ཅིང་མ་གནང་པ་རྣམས་ནི་ནུས་པ་ཅི་ཡོད་ཀྱིས་སྤང་བར་བྱ་བ་སྟེ། མདོར་ན་འཇུག་ལྡོག་
གི་བསླབ་བྱ་དེ་རྣམས་ལ་སློབ་པའི་དགོས་པ་ཡང་འཇིག་རྟེན་སྐྱེ་བོ་རྣམས་ཀྱི་སེམས་ན་མ་དད་པ་
སྤོང་ཞིང་དགའ་བ་དང་མགུ་བ་བསྐྱེད་པའི་སྒོ་ནས་བསྲུང་པའི་ཕྱིར་ཡིན་པར་གསུངས་པས་ན་མ་
དད་པ་སྤོང་ཚུལ་གོང་དུ་སྨོས་པ་སོགས་ལ་ལྟ་རྟོག་བགྱིས་ཏེ་བསླབ་པར་བྱ་བའི་གནས་རྣམས་
— 117

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
མཐོང་ཞིང་རྟོགས་པར་བྱས་ནས་དེ་དག་དང་མི་འགལ་ཞིང་སེམས་ཅན་རྣམས་རྗེས་སུ་བཟུང་
བའི་ཐབས་ཁོ་ན་ལ་ཡང་དག་པར་སྤྱད་ཅིང་བསླབ་པར་བྱའོ རིན་ཕྲེང་དུ། ཆོས་ཀྱི་
ལུགས་ནི་དམ་པ་སྟེ ཆོས་ཀྱིས་འཇིག་རྟེན་མངོན་དགར་འགྱུར ། འཇིག་རྟེན་དགའ་
བར་འགྱུར་བས་ཀྱང་། ། འདི་དང་གཞན་དུ་བསླུས་མི་འགྱུར། ། ཞེས་སོ
གཉིས་པ་ཤེས་བཞིན་གྱི་ངོ་བོ་ངོས་བཟུང་ནས་ལེའུ འི་དོན་བསྡུ་བ་ནི། ལུས་དང་སེམས་
ཀྱི་སོགས་ཏེ རང་གི་ལུས་ངག་དང་སེམས་ཀྱི་གནས་སྐབས་ལ། ཉོན་མོངས་པའི་དབང་དུ་
གྱུར་མ་གྱུར་བསླབ་པ་དང་འགལ་མི་འགལ་དགེ་མི་དགེ་འགྲོ་འདུག་གི་སྤྱོད་ལམ་ཅི་འགྱུར་སོ་སོར་
རྟོགས་པའི་ཤེས་རབ་ཀྱིས་ཡང་དང་ཡང་དུ་བརྟག་པར་བྱས་ནས་བླང་དོར་ཚུལ་བཞིན་དུ་བྱ་ལ
འདི་ཉིད་ཁོ་ན་མདོར་བསྡུ་ན་ནི་ཤེས་བཞིན་བསྲུང་བའི་མཚན་ཉིད་ཡིན་ནོ་ཞེས་བསྟན་ཏོ
ཚིག་ཙམ་མིན་པར་ཉམས་སུ་བླང་བར་གདམས་པ་ནི། དེ་ལྟར་བསླབ་བྱའི་གནས་ཐམས་ཅད་
ལ་མཁས་པར་བྱས་ཏེ དེ་ནས་ལུས་ཀྱིས་ཏེ་ཡིད་སྔོན་དུ་འགྲོ་བའི་ལུས་དང་ངག ས་དངོས་སུ་
སྦྱོར་བའི་སྒོ་ནས་ཉམས་སུ་བླང་བྱའི་བསླབ་པ་འདི་དག་ལ་ནན་ཏན་སྙིང་བོར་བྱས་ཏེ་སྤྱད་པར་
བྱས་ན་རང་གི་སེམས་རྒྱུད་ལ་ཕན་པར་འགྱུར་གྱི། དེ་ལས་གཞན་དུ་དོན་ཉམས་སུ་ལེན་རྒྱུ་མེད་
ཅིཔར་གཞུང་ཚིག་གི་རྣམ་གྲངས་མང་པོ་བརྗོད་པས་ནི་རང་གཞན་ལ་ཕན་པས་དདགོས་པ་ཅི་ཞིག་
འགྲུབ་སྟེ་ཅི་ཡང་མི་འགྲུབ་པ་ནི དཔེར་ན་སྨན་པའི་བསྒོ་བ་བཞིན་སྨན་མ་བསྟེན་པར་སྨན་
དཔྱད་ཀྱི་བསྟན་བཅོས་བཀླགས་པ་དང་སྨན་མང་པོ་བསགས་པ་ཙམ་གྱིས་ནི། ནད་པ་དག་ལ་
ཕན་པར་འགྱུར་རམ་སྟེ་ཅུང་ཟད་ཕན་པར་མི་འགྱུར་པ་དང་སྐོམ་པས་ཉེན་པ་ན་ཆུ་མ་འཐུང་
བར་མཐོང་ཞིང་ཐོས་པས་སྐོམ་པ་མི་སེལ་པ་དང་འདྲ་བར། མདོ་ལས། ཆོས་འདི་བསྒོམས་
པར་མ་གྱུར་ན ། ཆོས་ཉིད་མཐོང་བར་མི་འགྱུར་ཏེ། ཆུ་ནི་མཐོང་ཞིང་ཐོས་པ་ཡིས
མ་འཐུང་སྐོམ་པ་ཇི་ལྟར་སེལ ཞེས་སོ། ། གཉིས་པ་ལེའུའི་མཚན་ནི། བྱང་ཆུབ་
སོགས་ཏེ འདི་ལ་སེམས་དང་དྲན་པ་སྲུང་བ་སོགས་ཡོད་ཀྱང་ཤེས་བཞིན་སྲུང་ཚུལ་རྒྱས་པར་
སྟོན་པས་ན་ཤེས་བཞིན་སྲུང་བའི་ལེའུ་ཞེས་བསྟན་ཏེ་ལྔ་བའོ།
གསུམ་པ་ལེའུ་དྲུག་པ་བཟོད་པའི་ལེའུ་ལ་གཉིས། གཞུང་དང་མཚན་ནོ། ། དང་པོ་
གཞུང་ལ་གསུམ ཁོང་ཁྲོ་སྤང་པ་དང་བཟོད་པར་བསྒོམ་པའི་ཚུལ། སེམས་ཅན་ལ་གུས་
པར་བྱ་བའོ ། དང་པོ་ནི། བསྐལ་པ་སྟོང་དུ་སོགས་ཏེ། དེ་དང་ཁོང་ཁྲོའི་ཉེས་དམིགས་
ལ་མ་མཐོང་བའི་ཉེས་དམིགས་ནི འདི་ལྟར་འཇིག་རྟེན་གྱི་ཁམས་ཆགས་གནས་འཇིག་སྟོང་
བཞི་བོ་རེ་རེ་ལ་བར་བསྐལ་ཉི་ཤུ་རེ་སྟེ་བར་བསྐལ་བརྒྱད་ཅུ་ལ་བསྐལ་པ་ཆེན་པོ་ཞེས་བྱ་ལ། དེ་
ལྟ་བུའི་བསྐལ་པ་ཆེན་པོ་སྟོང་ཕྲག་གི་བར་དུ་བྱས་ཤིང་བསགས་པ་ཡི། སྦྱིན་པ་གསུམ་བྱས་པ་
118 -

སྤྱོད་འཇུག་འགྲེལ བྱེད་ཉི་ཟླའི་སྣང་བ
ལས་བྱུང་བའི་དགེ་རྩ་དང་བདེ་གཤེགས་སྟེ་སངས་རྒྱས་དཀོན་མཆོག་མཆོད་པ་དང་ལ་སོགས་
ཞེས་པའི་ཆོས་དང་དགེ་འདུན་དཀོན་མཆོག་བསྟན་པ་གསུངས་པ་ལྟར་དང༌། ལེགས་པར་
སྤྱང་པ་བསླབ་སྡོམ་བླངས་ནས་བསྲུང་བ་ཚུལ་ཁྲིམས་ལས་བྱུང་བའི་དགེ་བ་སོགས་བསོད་ནམས་
ཀྱི་ཚོགས་སུ་གཏོགས་པའི་དགེ་རྩ་གང་ཡིན་པ་དེ་དག་ཀུན་ཀྱང་། ཡུལ་ཁྱད་པར་ཅན་བྱང་ཆུབ་
སེམས་དཔའ་ལ་དམིགས་ནས་དྲག་ཏུ་ཁྲོས་ཤིང་འཁྲུགས་ལ་འགྱོད་སེམས་ལ་སོགས་པའི་གཉེན་
པོས་ཀྱང་མ་ཟིན་པའི་ཁོང་ཁྲོ་སྟོབས་ལྡན་གཅིག་གིས་རྩ་བ་ནས་འཇོམས་པར་བྱེད་དེ་དཔེར་ན་མེ་
སྟག་ཆུང་ངུ་ཞིག་གིས་རྩྭའི་ཕུང་བོ་ཆེན་པོ་སྲེག་པར་བྱེད་བཞིན་ནོ། ། ཁོང་ཁྲོས་དགེ་རྩ་
འཇོམས་ཚུལ་ཞིབ་ཏུ་གཞན་ལས་ཤེས་པར་བྱའོ། ། ཁྲོ་བཟོད་ཀྱི་སྐྱོན་ཡོན་བསམ་ནས་བཟོད་
པ་སྒོམ་པར་གདམས་པ་ནི། དེ་ལྟར་རྒྱུ་དགེ་རྩ་འཇོམས་ཤིང་འབྲས་བུ་སྡུག་བསྔལ་ཆེན་པོ་
བསྐྱེད་པ་དང་ལམ་རྒྱུད་ལ་སྐྱེ་བའི་གེགས་བྱེད་པ་སོགས་ཀྱི་ཕྱིར་ན་ཉོན་མོངས་ཞེ་སྡང་ངམ་
ཁོང་ཁྲོའི་ལྟ་བུའི་སྡིག་པ་ཆེན་པོ་གཞན་མེད་ལ་དེ་ལྟ་བུའི་ཁོང་ཁྲོ་སོགས་ཉོན་མོངས་པ་འཇོམས་
བྱེད་ཀྱི་གཉེན་པོར་གྱུར་པ་གནོད་སྡུག་ལ་བསྲན་ཚུགས་པའི་བཟོད་པ་ལྟ་བུའི་དཀའ་ཐུབ་ཀྱི་
མཆོག་ཀྱང་གཞན་ན་མེད་དོ། ། རྒྱུ་མཚན་དེ་ལྟ་བས་ན་གནོད་པ་དང་སྡུག་བསྔལ་སོགས་ལ་
བསྲན་ཚུགས་པའི་བཟོད་པ་སྒོམ་པ་ལ་ནན་ཏན་ལྷུར་ལེན་བྱས་ནས། འོག་ནས་འཆད་འགྱུར་
ལྟར་རིག་པའི་སྒོ་དུ་མ་དང་ཐབས་སྣ་ཚོགས་པའི་ཚུལ་གྱིས་དེ་བསྒོམ་པ་ལ་བརྩོན་པར་བྱའོ།
མཐོང་ཆོས་ཀྱི་ཉེས་དམིགས་ནི ལུས་སེམས་ལ་བདེ་བའི་སྐབས་མེད་པར་བྱེད་ཅིང་རྩྭསྡུག་
བསྔལ་དྲག་པོས་གདུང་བར་བྱེད་པའི་ཞེ་སྡང་ཉིད་ཟུག་རྔུ་ཡིན་ལ་དེ་ལྟ་བུའི་སེམས་རྩུབ་མོ་རང་
རྒྱུད་ལ་འཆང་ན། གང་ཟག་དེ་ཉིད་ཀྱི་ཡིད་ལ་ནི་ཡིད་མི་བདེ་བ་རབ་ཏུ་ཞི་བས་དེས་ཤིང་
དགའ་བའམ་བཏང་སྙོམས་ཀྱི་ཚོར་བ་ཉམས་སུ་མི་མྱོང་ལ རྟག་ཏུ་ཁོང་ཁྲོའི་མེ་འབར་བས་
གདུང་བ་དྲག་པོ་བསྐྱེད་པས་སེམས་ཚོར་དགའ་བ་དང་ལུས་ཚོར་བདེ་བའང་སྔར་ཡོད་འཇུག་
ཅིང་སྔར་མེད་གསར་དུ་མི་འཐོབ་ལ། མཚན་མོ་ཉལ་བའི་ཚེ་ཡང་བདེ་བར་གཉིད་ལོག་པའི་
སྐབས་མི་འོང་ཞིང་དུས་རྒྱུན་དུ་སེམས་རྣལ་དུ་ཕེབས་པའི་བརྟན་པའང་ཉམས་ནས་མེད་པར་
འགྱུར་རོ་ཞེས་ཏེ་སྙིང་ལ་མདའ་ཟུག་པ་ལྟར་སྡུག་བསྔལ་དྲག་པོས་གདུངས་པ་ལས་ལུས་སེམས་
བདེ་བའི་སྐབས་མེད་པའོ། ། ཉེས་དམིགས་གཞན་ཡང་ཁོང་ཁྲོ་ཅན་གྱི་རྗེ་བོ་གང་དག་གིས་
རང་གི་བྲན་གཡོག་སོགས་ལ་སྔར་ཟས་ནོར་མང་པོ་བྱིན་པ་དང་རྙེད་པ་དང་བཀུར་སྟི་བཟང་པོ་
ཐོབ་ཏུ་རུང་པ་ཡིས། དྲིན་ཆེན་པོ་བྱིན་ཏེ་བསྐྱངས་ལ་ད་དུང་ཡང་སྐྱོང་བར་འགྱུར་བའི་རྗེ་
དཔོན་དེ་ལ་བརྟེན་པར་གྱུར་བ་ཡི བྲན་སོགས་དེ་དག་ཀྱང་ནི་ཞེ་སྡང་ཤུགས་དྲག་ལྡན་པའི་རྗེ་
དཔོན་དེས་ཁོང་ཁྲོས་བསླངས་པའི་ཚིག་རྩུས་མོས་ཡང་ཡང་སྦྱོས་པ་དང་རྡུང་རྡེག་སོགས་བྱེད་པ་
119 -

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ན་དེ་ལ་མི་བཟོད་པ་དྲག་པོ་སྐྱེས་ནས་སྔར་གྱི་དྲིན་བརྗེད་ནས་གསོད་པར་རྒོལ་བའང་ཡོད་དོ་
ཞེས་པའོ རྗེ་དཔོན་ལ་དཔེར་བརྗོད་པ་དེ་་དུ་ཕ་མ་སྤུན་ཟླ་མཛའ་བཤེས་གྲོགས་པོ་
སོགས་ལའང་སྦྱར་བར་བྱའོ། ། ཀྱང་གི་སྒྲས་དྲིན་ཆེན་པོས་བསྐྱངས་པ་ལ་དེ་ལྟ་ན་གཞན་ལ་
ལྟ་ཅི་ཞེས་སྡུད་པའོ། ། ཁོང་ཁྲོ་ཅན་དེས་ནི་ཡང་ཡང་འཐབ་ཚིག་སོགས་སྨྲ་བ་དེ་ཡིས་མཛའ་
བཤེས་སོགས་སྐྱོ་ཞིང་ཡིད་སུན་ནས་སྤོང་པར་འགྱུར་ལ འཚོ་བའི་རྐྱེན་དུ་གྱུར་བའི་ཟས་དང་
ནོར་བཟང་པོ་དང་མང་པོ་སྦྱིན་པས་གཉེན་གྲོགས་དང་འཁོར་གཡོག་སོགས་བསྡུས་ཀྱང་དགའ་
བས་དེ་ལ་བརྟེན་ཅིང་དྲུང་དུ་འདུག་པ་དང་འགྲོགས་པར་མི་བྱེད་པར་བྲེད་ནས་རྒྱང་རིང་དུ་
འདོར་བར་འགྱུར་པས་ཡིད་གཅུགས་པའི་མཛའ་བཤེས་སོགས་དང་འགྲོགས་པའི་བདེ་བའང་མི་
འཐོབ་པོ། ། འདི་ཕྱིའི་ཉེས་དམིགས་བསྡུས་ཏེ་བསྟན་པ་ནི། མདོར་ན་ཁྲོ་བ་ནི་ཡིད་མི་བདེ་
བས་བསྐྱེད་ཅིང་དེ་དང་མཚུངས་ལྡན་ཡིན་པར་གསུངས་ཕྱིར་ཁྲོ་བས་རྒྱུད་ནོན་པར་གྱུར་བ་ལ་
འདི་ཕྱི་ཀུན་ཏུ་སེམས་ཉེ་བར་ཞི་བའི་བདེ་བ་ལ་རེག་པར་གནས་པའི་གང་ཟག་དེ་ནི་རང་གཞན་
སུ་འགའ་ཡང་ཡོད་པ་མ་ཡིན་ཏེ། ཁོང་ཁྲོ་བའི་དགྲ་ཡིས་གོང་དུ་བཤད་པ་ལྟར་མཐོང་བ་ཚེ་
འདི་དང་མ་མཐོང་བ་ཕྱི་མའི་སྐབས་ཀུན་ཏུ་ལུས་སེམས་ལ་ཡོངས་སུ་གདུང་པ་སྐྱེད་པའི་ཉེས་
དམིགས་དེ་དག་དང་ལ་སོགས་ཞེས་པས་ཉེས་དམིགས་གཞན་དཔག་ཏུ་མེད་པ་བསྐྱེད་ཅིང་གོང་
འཕེལ་དུ་འགྱུར་ཞེས་བསྟན་ལ དེས་ན་ཁྲོ་བ་ནི་སྡུག་བསྔལ་སྐྱེད་བྱེད་ཀྱི་རྒྱུ་ཟླ་དང་བྲལ་བ་
ཡིན་ནོ།། ཞེས་པ་སྟེ་མདོར་ན་ཁྲོ་བའི་དགྲས་ནི་འདི་ཕྱི་གཉིས་ཀར་བདག་གཞན་གཉིས་ཀའི་
རྒྱུད་ལ་དངོས་བརྒྱུད་ཅི་རིགས་ཀྱི་སྒོ་ནས་བདེ་བ་འགོག་ཅིང་གནོད་པ་དང་སྡུག་བསྔལ་དཔག་
མེད་སྐྱེད་པར་བྱེད་ཅེས་བསྟན་པའོ། ། བཟོད་པའི་ཕན་ཡོན་ནི། དེ་ལྟ་བུའི་ཁོང་ཁྲོའི་ཉེས་
དམིགས་རྣམས་ལེགས་པར་སེམས་པ་སྔོན་དུ་བཏང་ནས་གཉེན་པོ་བཟོད་པའི་སྟོབས་ཆེན་པོ་
དང་ལྡན་པའི་གང་ཟག་གང་ཞིག་དྲན་ཤེས་ཤིན་ཏུ་ལེགས་པར་བསྒྲིམས་ཏེ་བདག་ཉིད་ཀྱི་དགྲ་བོ་
མ་རུངས་པ་ཁོང་ཁྲོ་འཇོམས་པར་བྱེད་པ་དེ་ནི་འཇིག་རྟེན་འདི་ན་ཡང་ཡིད་ཀྱི་དགའ་བ་མི་
ཉམས་པའི་དུས་ཐམས་ཅད་དུ་བདེ་བ་དང་འཇིག་རྟེན་ཕྱི་མའི་གནས་སྐབས་ཐམས་ཅད་དུ་ཡང་
ངན་འགྲོ་འགོག་ཅིང་བདེ་འགྲོ་ཁྱད་པར་ཅན་རྙེད་པ་དང་མཐར་ངེས་ལེགས་ཕྱིར་མི་ལྡོག་པའི་
བདེ་བ་སྟེར་བས་འདི་ཕྱི་ཀུན་ཏུ་བདག་གཞན་གཉིས་ཀར་དངོས་བརྒྱུད་ཅི་རིགས་ཀྱི་སྒོ་ནས་བདེ་
བ་འབའ་ཞིག་འཐོབ་པ་སོགས་ཀྱི་ཕན་ཡོན་དཔག་ཏུ་མེད་པ་དང་ལྡན་ཏེ། བཤེས་སྤྲིངས་ལས
ཁྲོ་བ་སྤངས་པས་ཕྱིར་མི་ལྡོག་པ་ཉིད ། ཐོབ་པར་འགྱུར་བ་སངས་རྒྱས་ཞལ་གྱིས་བཞེས
ཞེས་སོ ། ཁོང་ཁྲོ་སྐྱེད་བྱེད་ཀྱི་རྒྱུ་དང་དེའི་ཉེས་དམིགས་བསྟན་པ་ནི། དེ་ལ་ཁོང་ཁྲོའི་རྒྱུ་
མ་བཟློག་ན་ཁོང་ཁྲོ་བཟློག་མི་ནུས་པས་དེའི་རྒྱུ་ངོས་བཟུང་པ་ནི། བདག་དང་བདག་གི་ཕྱོགས་
120 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ལ་སྡུག་བསྔལ་སོགས་མི་འདོད་པ་བྱས་པ་དང་བདེ་བ་སོགས་འདོད་པ་ཡི་གེགས་བྱས་པ་ལས་བྱུང་
བར་གྱུར་བ། ཡིད་མི་བདེ་ནི་ཞེ་སྡང་སྐྱེད་བྱེད་དང་འཕེལ་བྱེད་ཀྱི་ཟས་ཡིན་པས་དེ་ལྟ་བུའི་
ཡིད་མི་བདེ་བའི་ཟས་མཐུ་དང་ལྡན་པ་རྙེད་པར་གྱུར་ནས་ཉོན་མོངས་པ་ཞེ་སྡང་གི་ལུས་སྟོབས་
བརྟས་ཤིང་ནུས་བ་ལྷག་པར་འཕེལ་ཏེ་བདག་ཉིད་འདི་ཕྱི་ཀུན་ཏུ་འཇོམས་པར་བྱེད་ནུས་སོ།
ཞེས་ཁོང་ཁྲོའི་རྒྱུ་ཡིད་མི་བདེ་བ་དང་དེའི་ཉེས་དམིགས་བཅས་བསྟན་ཏོ། ། ཁོང་ཁྲོ་འགོག་
པའི་ཐབས་ཁོང་ཁྲོ་སྐྱེད་བྱེད་གྱི་རྒྱུ་དེ་ཉིད་དང་པོར་གཞོམ་རིགས་པ་ནི རྒྱུ་ཡིད་མི་བདེ་བ་དེ་
ཉིད་འབྲས་བུ་ཉེས་དམིགས་ཅན་གྱི་ཁོང་ཁྲོ་སྐྱེད་བྱེད་ཡིན་པ་དེ་ལྟ་བས་ན་བདག་གིས་དགྲ་བོ་མ་
རུངས་བ་ཞེ་སྡང་དེའི་ལུས་སྟོབས་རྒྱས་ཤིང་འཕེལ་བྱེད་ཀྱི་ཟས་ཡིད་མི་བདེ་བ་དེ་ནི་གཉེན་པོའི་
སྟོབས་བསྐྱེད་ནས་རྣམ་པར་གཞོམ་པར་བྱ་རིགས་ཏེ། རྒྱུ་ཡིད་མི་བདེ་བ་དེ་ཉིད་བཅོམ་ན་
འབྲས་བུ་ཉེས་བའི་འབྱུང་གནས་ཁོང་ཁྲོ་དེ་ཉིད་འབྱུང་མི་སྲིད་པའི་ཕྱིར་དཔེར་ན་ཟས་བཅད་
ནས་དགྲ་གསོད་པ་བཞིན་ནོ། ། ཞེ་སྡང་དེ་ཙམ་དགྲར་བལྟ་བའི་རྒྱུ་མཚན་ཅི་ཡིན་ཞེ་ན།
འདི་ལྟར་བདག་གི་རྒྱུད་ཀྱི་དགེ་ཚོགས་འཇོམས་ཤིང་ངན་འགྲོའི་སྡུག་བསྔལ་ལ་སྦྱོར་བའི་སྒོ་ནས་
དུས་རྟག་ཏུ་བདག་ལ་གནོད་པ་འབའ་ཞིག་བྱེད་པ་ལས་བདག་གི་དགྲ་ཞེ་སྡང་འདི་ལ་ནི་ལས་
གཞན་བྱ་རྒྱུ་ཅི་ཡང་མེད་ལ་འཇིག་རྟེན་ཐ་མལ་པའི་དགྲ་གཞན་ལ་ནི་རེས་གནོད་པ་བྱེད་ཅིང་
རེས་མི་བྱེད་པར་རང་གི་དོན་དུ་བཟའ་བཏུང་སྤྱོད་པ་དང་གཉིད་ལོག་པ་དང་བྱ་བ་གཞན་མང་
དུ་ཡོད་པས་ན། ཞེ་སྡང་འདི་ནི་དགྲའི་ནང་ནས་ཀྱང་དགྲ་གཞན་ལས་ཐུ་བས་དགྲ་མ་རུངས་
པར་ངེས་པ་དེའི་ཕྱིར་རོ། རྒྱུ་དེ་ཉིད་སྤོང་ཕྱིར་ཡིད་བདེ་སྐྱིད་རིགས་ཀྱི་ཡིད་མི་བདེ་བ་བྱ་མི་
རིགས་པ་ནི། དེས་ན་དེང་ཕྱིན་ཆད་ནི་ཡིད་མི་བདེ་བ་གཞོམ་པའི་ཕྱིར་མི་འདོད་པ་བྱེད་པ་
དང་འདོད་པའི་གེགས་བྱེད་པ་སོགས་རྐྱེན་ཅི་ལ་བབ་པར་གྱུར་ཀྱང་བླ་ཡི་བདག་གིས་ནི་དགའ་
ཞིང་བདེ་བའི་ཡིད་ནི་ནམ་ཡང་དཀྲུགས་པར་མི་བྱའོ་སྙམ་དུ་དམ་བཅའ་བྱས་ནས་ཡིད་བདེ་བ་
འབའ་ཞིག་བསྟེན་རིགས་ཏེ། ཡིད་དགའ་བ་ནི་ཡིད་མི་བདེ་བའི་གཉེན་པོ་ཡིན་པས་བདག་གི་
མགོ་བོ་གཅོད་པ་སོགས་མི་འདོད་པ་ཅི་བྱུང་ཡང་ཡིད་དགའ་བཞིན་དུ་གནས་ཐུབ་ན་ཡིད་མི་བདེ་
བ་སྐྱེ་བའི་གོ་སྐབས་མེད་པས། དེ་མ་སྐྱེས་ན་ཁོང་ཁྲོ་སྐྱེ་མི་སྲིད་པས་སོ ། མི་འདོད་པ་བྱུང་
དུས་ཡིད་དགའ་བར་བྱེད་མི་རིགས་སོ་ཞེ་ན་རིགས་ཏེ། མི་དགའ་བའམ་ཡིད་མི་བདེ་བ་བྱས་
ཀྱང་འདོད་པའི་གེགས་ཡོད་ན་འདོད་པའི་དོན་ཅི་ཡང་མི་འགྲུབ་པས་རང་གི་སེམས་མི་བདེ་བ་
ཙམ་དུ་ཟད་ལ། དེར་མ་ཟད་ཡིད་མི་བདེ་བ་ཙམ་ལས་ཁོང་ཁྲོ་སྐྱེ་ཞིང་དེའི་འདོད་པའི་འབྲས་
བུ་འབྱིན་བྱེད་ཀྱི་དགེ་ཚོགས་རྒྱ་ཆེན་པོ་དག་ནི་འཇོམས་ཤིང་ཉམས་པར་འགྱུར་བས་སོ། །
གཞན་ཡང་རིགས་པས་ལེགས་པར་བརྟགས་ཤིང་དཔྱད་ན་ཡིད་མི་བདེ་བ་བསྐྱེད་མི་རིགས་ཏེ་མི་
121 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
འདོད་པ་བྱས་པ་དང་འདོད་པའི་གེགས་བྱས་པ་སོགས་ཡིད་མི་བདེ་བ་བསྐྱེད་པའི་གནས་དེ་ལ་
གལ་ཏེ་བཅོས་སུ་ཡོད་ན་ནི། དེ་ལ་མི་དགའ་བར་བྱས་པའི་རྒྱུ་མཚན་ཅི་ཞིག་ཡོད་དེ་ཅི་ཡང་
མེད་པས། དེ་མ་ཐག་མི་དགའ་བ་སྤངས་ཏེ་ཕྱིར་བཅོས་པའི་ཐབས་ལ་ནན་ཏན་བྱ་རིགས་ལ་
གལ་ཏེའམ་འོན་ཏེ་སླར་བཅོས་སུ་མེད་ན་ནི་དེ་ལ་མི་དགའ་བ་བྱས་པས་ནི་ཅི་ཞིག་ཕན་ཏེ་ཅུང་
ཟད་ཀྱང་མི་ཕན་ཏེ་འདས་ཟིན་པས་ཐབས་ཅི་ཡང་བྱར་མེད་ལ། དེར་མ་ཟད་བཟེ་རེ་ཆེ་ན་
སྡུག་བསྔལ་ཕྲ་མོས་ཀྱང་གནོད་པས་བཟོད་དཀའ་ལ་བཟེ་རེ་ཆུང་ན་སྡུག་བསྔལ་ཆེན་པོའང་
བསྲན་ནུས་པས་སོ། ། དེས་ན་གནོད་པ་དང་སྡུག་བསྔལ་ཅི་ཙམ་བྱུང་ཡང་ཡིད་མི་དགའ་བར་
མི་བྱེད་པར་མི་འདོད་པ་གང་བྱུང་ལམ་གྱི་གྲོགས་སུ་ཤེས་ནས་རྐྱེན་ངན་ལམ་དུ་འཁྱེར་པ་ལ་
བསླབ་པར་བྱའོ།
གཉིས་པ་བཟོད་པ་སྒོམ་ཚུལ་ལ་གཉིས། བཟོད་ཡུལ་ངོས་བཟུང་པ། བཟོད་པ་སྒོམ་པ་
དངོས་སོ ། དང་པོ་ནི། བདག་གམ་བདག་གི་སོགས་ཏེ བདག་གམ་བདག་གི་མཛའ་
བཤེས་ཀྱི་ཕྱོགས་རྣམས་ལ་ལུས་དང་སེམས་ལ་ཡོངས་སུ་གདུང་པ་སྐྱེད་བྱེད་ཀྱི་སྡུག་བསྔལ་དང་
ངན་པ་འདི་ཞེས་ཁྱད་དུ་བསད་དེ་རྙེད་པ་གཅོད་པ་སོགས་ཀྱིས་བརྙས་པ་དང་། དངོས་སུ་སྙིང་
ལ་ཕོག་པའི་ཞེ་གཅོད་བྱེད་ཀྱི་སྨད་ར་གཏོང་བའི་ཚིག་རྩུབ་དང་ལྐོག་ཏུ་གྲགས་པ་མ་ཡིན་
པའི་གཏམ་ངན་བརྗོད་མེ་སྙན་པ་ཞེས་བྱ་བ་བཞི་བོ་མི་འདོད་དེ། དེ་ལྟ་བུའི་མི་འདོད་པ་
བཞི་བྱས་ན་ཡིད་མི་བདེ་བའི་དབང་ལས་ཁོང་ཁྲོ་སྐྱེ་བ་དང་དེ་ལས་བཟློག་པ་བདེ་བ་དང་རྙེད་
བཀུར་དང་དངོས་སུ་བསྟོད་པ་དང་ལྐོག་ཏུ་སྙན་པར་སྨྲ་བ་བཞི་བོ་བདག་གམ་བདག་གི་མཛའ་
བཤེས་ལ་འོང་བར་འདོད་པ་དེ་བཞིའི་གེགས་བྱས་ནའང་ཡིད་མི་བདེ་བའི་དབང་ལས་ཁོང་ཁྲོ་སྐྱེ་
བ་དང་དགྲའི་ཕྱོགས་ལ་འདོད་མི་འདོད་དེ་ལས་བཟློག་པས་ཏེ་སྡུག་བསྔལ་དང་བརྙས་པ་
དང་ཚིག་རྩུབ་དང་མི་སྙན་པ་བཞི་བོ་འབྱུང་བར་འདོད་ལ་དེ་བཞིན་འབྱུང་བའི་གེགས་བྱས་པ་
ལའང་ཁོང་ཁྲོ་སྐྱེ་བ་དང་། བདེ་བ་རྙེད་པ་བསྟོད་པ་གྲགས་པ་བཞི་བོ་དགྲ་ལ་བྱུང་བར་མི་
འདོད་པ་དེ་བཞི་འོང་བའི་གྲོགས་བྱས་པ་ལ་ཁོང་ཁྲོ་འབྱུང་བ་ཡིན་ཞེས་སོ། ། དེ་ལྟར་མི་
འདོད་པ་བཅུ་གཉིས་བྱས་པ་དང་འདོད་པ་བཅུ་གཉིས་ཀྱི་གེགས་བྱས་པ་སྟེ་ཉེར་བཞི་པོ་ནི་ཡིད་
མི་བདེ་བ་ཁོང་ཁྲོ་སྐྱེ་བའི་ཡུལ་ལོ ། དེ་ལ་མི་འདོད་པ་བཅུ་གཉིས་ནི། བདག་ལ་སྡུག་
བསྔལ་སོགས་མི་འདོད་པ་བཞི་བྱེད་པ བདག་གི་བཤེས་ལ་སྡུག་བསྔལ་སོགས་མི་འདོད་པ་
བཞི་བྱེད་པ བདག་གི་དགྲ་ལ་བདེ་བ་སོགས་མི་འདོད་པ་བཞི་བྱེད་པའོ། ། འདོད་པ་བཅུ་
གཉིས་ཀྱི་གེགས་ནི། བདག་ལ་བདེ་བ་སོགས་འདོད་པ་བཞི་འབྱུང་བའི་གེགས་བྱེད་པ
བདག་གི་བཤེས་ལ་འདོད་པ་བཞི་འབྱུང་བའི་གེགས་བྱེད་པ། བདག་གི་དགྲ་ལ་སྡུག་བསྔལ་
- 122 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
སོགས་འདོད་པ་བཞི་འབྱུང་བའི་གེགས་བྱེད་པའོ དེ་དག་ནི་ཁོང་ཁྲོ་སྐྱེ་ཡུལ་གྱི་དབྱེ་བ་
སྤྱིར་བསྟན་པ་ཡིན་ལ། དེའི་ཤུགས་ལ་དེ་དག་བཟོད་པ་སྒོམ་པའི་ཡུལ་དུ་བྱས་ནས་འོག་ཏུ་
འཆད་འགྱུར་ལྟར་གྱི་བཟོད་པ་སྒོམ་རིགས་པའང་དེ་བཞིན་དུ་སྤྱིར་བསྟན་པ་ཡིན་ནོ། །
གཉིས་པ་བཟོད་པ་སྒོམ་པ་དངོས་ལ་གཉིས། མི་འདོད་པ་བྱེད་པ་བཟོད་པ་སྒོམ་པ། འདོད་
པའི་གེགས་བྱེད་པ་ལ་བཟོད་པ་སྒོམ་པའོ། ། དང་པོ་ལ་གསུམ་བདག་ལ་མི་འདོད་པ་བྱེད་པ་
ལ་བཟོད་པ་སྒོམ་པ བདག་གི་བཤེས་ལ་མི་འདོདཔ་བྱེད་པ་ལ་བཟོད་པ་སྒོམ་པ། བདག་གི་
དགྲ་ལ་ལེགས་པ་བྱེད་པ་ལ་བཟོད་པ་སྒོམ་པའོ། ། དང་པོ་ལ་གཉིས། བདག་ལ་སྡུག་བསྔལ་
བྱེད་པ་ལ་བཟོད་པ་སྒོམ་པ བདག་ལ་བརྙས་སོགས་གསུམ་བྱེད་པ་ལ་བཟོད་པ་སྒོམ་པའོ། །
དང་་པོ་ལ་གསུམ། སྡུག་བསྔལ་དང་ལེན་གྱི་བཟོད་པ། ཆོས་ལ་ངེས་སེམས་ཀྱི་བཟོད་པ
གནོད་བྱེད་ལ་ཇི་མི་སྙམ་པའི་བཟོད་པ་སྒོམ་པའོ། དང་པོ་ནི། བདེ་བའི་རྒྱུ་ནི་སོགས་ཏེ།
དེ་ལ། སྲིད་པར་སྡུག་བསྔལ་མང་ཡང་དེ་ངེས་འབྱུང་གི་རྒྱུར་བསྟན་པ་ནི། འཁོར་བ་འདི་ན་
བདེ་བ་འབྱུང་བའི་རྒྱུ་ཆོས་དགེ་བ་ལ་འབད་པ་ནི་རེས་འགའ་འབྱུང་ཞེས་ཏེ་བརྒྱ་ལ་རེས་འགའ་
ཙམ་ལས་མི་འབྱུང་བས་རྒྱུ་དཀོན་ང་འབྲས་བུ་དེ་ཡང་ཤིན་ཏུ་དཀོན་ཞིང་རྙེད་དཀའ་བ་དང་།
སྡུག་བསྔལ་འབྱུང་པའི་རྒྱུ་སྡིག་པ་མི་དགེ་བ་རང་གི་ངང་གིས་བྱེད་པ་ནི་ཤིན་ཏུ་མང་དུ་འབྱུང་ལ
དེ་ལྟར་རྒྱུ་མང་བ་བཞིན་དུ་འབྲས་བུ་སྡུག་བསྔལ་ཡང་རྒྱུན་ཆགས་པའི་ཚུལ་གྱིས་འབྱུང་བ་ནི་
འཁོར་བ་དང་ཟག་བཅས་ཀྱི་ཆོས་ཀྱི་རང་བཞིན་ཡིན་པས་སྡུག་བསྔལ་ཅི་བྱུང་ཡང་ཡིད་མི་བདེ་བ་
སྤངས་ཏེ་རྒྱུ་མི་དགེ་བ་རང་གིས་བསགས་པའི་འབྲས་བུ་སྡུག་བསྔལ་དུ་རང་ཐོག་ཏུ་བྱུང་བ་ནི་མི་
རིགས་པ་ཞིག་མིན་པས་དང་ཏུ་བླངས་ཏེ་བསྲན་ཚུགས་པར་བྱས་ན་བཟོད་པ་སྒོམ་རིགས་པའོ།
བདེ་བ་དཀོན་ཡང་དེ་བསྒྲུབ་པར་བྱ་བའི་སྡུག་བསྔལ་མི་འདོད་དོ་ཞེ་ན། དེ་ལྟར་འཁོར་བའི་
རང་བཞིན་སྡུག་བསྔལ་དུ་བསམ་པ་ལ་དགོས་པ་ཡོད་དེ། སྡུག་བསྔལ་རང་ཉམས་སུ་མྱོང་བ་
དང་སྡུག་བསྔལ་ལ་སྡུག་བསྔལ་དུ་ཤེས་ནས་དེའི་ཉེས་དམིགས་མཐོང་བ་མེད་པར་གྱུར་ན། དེ་
ལ་སྐྱོ་ཞིང་ཡིད་འབྱུང་བའི་བསམ་པ་མི་སྐྱེ་ལ། དེ་མ་སྐྱེས་ན་ཐར་བ་དོན་གཉེར་གྱི་ངེས་འབྱུང་
གི་བསམ་པ་ཇི་བཞིན་པར་སྐྱེ་བ་མེད་ཅིང་དེ་མ་སྐྱེས་ན་ཐར་པ་ཐོབ་པའི་ཐབས་མེད་ལ།
སྡུག་བསྔལ་བསམ་པ་ལ་བརྟེན་ནས་སྡུག་བསྔལ་ཅན་གྱི་འཁོར་བ་ལ་སྐྱོ་བ་སྐྱེ་ཞིང་། དེ་ལས་
ཐར་བ་འཐོབ་བྱེད་ཀྱི་རྒྱུ་ངེས་པར་འབྱུང་འདོད་ཀྱི་བསམ་པ་སྐྱེ་བས་རྒྱུ་མཚན་དེ་ལྟ་བས་ན་ཀྭ་ཡེ་
སེམས་ཁྱོད་ཀྱིས་ཡིད་མི་བདེ་བ་བསྐྱེད་ནས་ཁོང་ཁྲོ་མི་བསྐྱེད་པར་ལས་འབྲས་ལ་ཡིད་ཆེས་ཀྱི་
བསམ་པ་བརྟན་པོར་མནོས་ལ་སྡུག་བསྔལ་དང་ལེན་གྱི་བཟོད་པ་སྒོམ་པ་ལ་འབད་པར་བྱོས་ཤིག་
ཅེས་སོ། ། དོན་ཆེན་སྒྲུབ་ཕྱིར་བཟོད་རིགས་པ་དཔེས་བསྟན་པ་ནི། ལྷ་དབང་ཕྱུག་ཆེན་པོ་
- 123

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
དཀའ་ཐུབ་ལ་གནས་པ་ན་ལྷ་རྣམས་ཀྱིས་ལྷ་མོ་ཨུ་མར་སྤྲུལ་ནས་དཀའ་ཐུབ་ལས་བཟློག་པས་
དཀའ་བཟློག་སྟེ་དེ་ལ་དད་པ་དང་། ཡུལ་ཀརྞ་ཊཱ་པ་དག་ཟླ་བ་གཟས་ཟིན་པའི་དུས་བསོད་
ནམས་འདོད་པའི་མེར་བསྲེགས་པ་དང་། མཚོན་གྱིས་གཅོད་པ་སོགས་བྱེད་དོ། ། ཞེས་
རྔོག་ལོས་གསུང་ལ རྒྱ་དཔེར་རྫོང་མོའི་བུ་བ་ཞེས་འབྱུང་ཞིང་དེ་ལ་རྫོང་གཏུམ་མ་ནི་ལྷ་མོ་
ཙནྜ་ནི་ཀ་སྟེ་དེའི་བུ་ལ་ལྷར་འཛིན་པ་དག་གིས་སྟོན་ཟླ་འབྲིང་པོའི་ཚེས་དགུའི་བར་ཞག་གསུམ་
མམ་ཞག་གཅིག་སྨྱུང་གནས་བྱས་ནས་རང་གི་ལུས་སྦྱིན་བསྲེག་གི་མེར་བསྲེག་པ་དང་། ཡན་
ལག་གཅོད་པ་དང་འབིགས་བར་བྱེད་པའི་སྡུག་བསྔལ་ཀྱི་ཚོར་བ་བཟོད་པར་བྱེད་ལ། ལྷོ་
ཕྱོགས་ཀྱི་ཡུལ་ཀརྞ་ཊཱ་པ་དག་རང་གི་མིང་ཡིག་གཞན་གྱི་ཐོག་མར་བྲི་བའི་ཆེད་དུ་ང་རྒྱལ་གྱི་ཕན་
ཚུན་འགྲན་ནས་ལུས་སྲེག་པ་དང་བཅད་པས་སྡུག་བསྔལ་མྱོང་བར་བྱེད་ཅིང་སྲོག་ཀྱང་འདོར་
བར་བྱེད་པ་ཡིན་ལ། ཡང་ཕྱི་རོལ་པ་ཁ་ཅིག་ཚངས་པ་ཐོབ་པར་འདོད་པའི་ཉི་ཟླ་གཟས་ཟིན་
པའི་ཚེ་རང་གི་མགོ་གཅོད་པ་དང་། གཞན་ཡང་ལོག་པའི་བཤེས་གཉེན་གྱིས་བསླུས་པ་དག་
ལམ་ངན་པ་མེ་ལྔ་བསྟེན་ཅིང་སྲེག་པ་དང་མདུང་ཐུང་རྩེ་གསུམ་ལ་མཆོངས་ཏེ་གཅོད་པ་སོགས་ཀྱི་
སྒོ་ནས་རང་ལ་སྡུག་བསྔལ་གྱི་ཚོར་བ་དྲག་པོ་བྱེད་པ་ནི་དགོས་པའི་དོན་ཅི་ཡང་མེད་བཞིན་དུ་
བཟོད་པར་བྱེད་ན། དོན་ཆེན་པོ་གཞན་སེམས་ཅན་ཐམས་ཅད་ཀྱི་དོན་དུ་ཐར་བ་མཆོག་
རྫོགས་པའི་སངས་རྒྱས་ཀྱི་གོ་འཕང་སྒྲུབ་པའི་དོན་དུ་རྒྱལ་སྲས་རྣམས་ཀྱི་སྤྱོད་པ་ལ་སློབ་པའི་དུས་
ཀྱི་དཀའ་སྤྱད་ལ་བདག་ཀོ་ཅི་ཡི་ཕྱིར་སྐྲག་ཅིང་སྡར་ནས་མི་བཟོད་པར་བྱེད་མི་རིགས་པ་དགའ་
ཞིང་སྤྲོ་བ་བསྐྱེད་དེ་དང་དུ་བླངས་ནས་བཟོད་པར་བྱ་རིགས་སོ། ། རྒྱན་ལས། གཞན་དོན་
བརྩོན་ལྡན་སྙིང་རྗེའི་བདག་ཉིད་འདི། ། གང་ཚེ་མནར་མེད་པར་ཡང་དགར་འཛིན་པ།
དེ་འདྲ་པ་དག་སྲིད་ན་གཞན་རྟེན་ཅན ། སྡུག་བསྔལ་འབྱུང་བ་རྣམས་ས་ཀྱིས་ས་་་་་་་་
འཇིགས ། ཞེས་སོ ། ཆུང་རིམ་ནས་གོམས་ན་བཟོད་སླ་བར་བསྟན་པ་ནི། སྡུག་
བསྔལ་ཆུང་ངུ་ཡིན་ན་བཟོད་སླ་བར་སྡུག་བསྔལ་ཆེན་པོ་བཟོད་མི་ནུས་སོ་སྙམ་ན། རིམ་གྱིས་
གོམས་ན་སྡུག་བསྔལ་ཆེན་པོ་ཡང་བཟོད་པར་འགྱུར་ཏེ་སེམས་ཀྱི་འཛིན་སྟངས་ཐམས་ཅད་
གོམས་པའི་རྩ་བ་ཅན་ཡིན་པ་བསྟན་བཅོས་དང་བཟོ་དང་སྒྱུ་རྩལ་ལ་སོགས་པ་བསླབ་བྱའི་གནས་
གང་ཡང་ཐོག་མར་མ་གོམས་པའི་དུས་སུ་དཀའ་དཀའ་འདྲ་ཡང་ཕྱིས་གོམས་པར་གྱུར་ན་སླ་བར་
མི་འགྱུར་བའི་དངོས་པོ་དེ་དང་དེ་དག་ནི་གང་ཡང་ཡོད་པ་མ་ཡིན་ནོ། རྒྱུ་མཚན་དེ་བས་ན་
སྡུག་བསྔལ་དང་ལེན་གྱི་བསམ་པ་སྙིང་སྟོབས་ཆེན་པོའི་གོ་ཆ་བཟུང་ནས་གཞན་གྱི་ཚིག་རྩུབ་དང་
ཚ་གྲང་ལ་སོགས་པའི་གནོད་པ་དང་སྡུག་བསྔལ་ཆུང་རིམ་ནས་དང་དུ་བླངས་ནས་བཟོད་པ་
གོམས་པར་བྱས་པས། ཕྱིས་ནི་སྡུག་བསྔལ་དང་ལེན་གྱི་བཟོད་པའི་སྟོབས་ཇེ་རྒྱས་སུ་གྱུར་ནས་
-124

སྤྱོད་འཇུག་འགྲེལ་བ་བྱང བ་གཞུང་ལམ་གསལ་བྱེད་ཉི་ཟླའི་སྣང་བ
མགོ་དང་ཡན་ལག་གཅོད་པ་སོགས་ཀྱི་གནོད་པའང་བཟོད་ལ་དེ་ལས་ཡང་གོམས་ན་དམྱལ་
སོགས་ཀྱི་གནོད་པ་ཆེན་པོའང་བཟོད་པར་འགྱུར་བའི་ཚུལ་ཤེས་བར་བྱོས་ཤིག་ཅེས་སམ་བཟོད་
པར་བྱའོ་ཞེས་པའོ། ། ཀླུ་སྒྲུབ་ཀྱིས ལུས་ཅན་རྣམས་ཀྱི་སྐྱོན་ཡོན་ནི ཐམས་ཅད་
གོམས་པའི་རྩ་བ་ཅན། གོམས་པ་རང་ལ་རག་ལས་པས ། དེ་བའི་ཡོན་ཏན་གོམས་པ་
མཆོག ཅེས་དང་། བསླབ་བཏུས་ལས་ཀྱང་དེ་ལ་སྡུག་བསྔལ་ཆུང་ངུ་ལ་གོམས་པར་བྱ་
བ་སྔོན་དུ་བཏང་ན་དཀའ་བ་དང་ཤིན་ཏུ་དཀའ་བ་ལ་གོམས་པ་འགྲུབ་སྟེ། དཔེར་ན་གོམས་
པའི་དབང་གིས་སེམས་ཅན་ཐམས་ཅད་སྡུག་བསྔལ་ལ་བདེ་བར་འདུ་ཤེས་པ་དེ་བཞིན་སྡུག་
བསྔལ་བྱུང་བ་ཐམས་ཅད་ལ་བདེ་བར་འདུ་ཤེས་ཉེ་བར་བཞག་པ་གོམས་པས་བདེ་བའི་འདུ་ཤེས་
ཉིད་དུ་ཉེ་བར་གནས་པར་འགྱུར་རོ། ། འདིའི་རྒྱུ་མཐུན་པའི་འབྲས་བུ་ནི་ཆོས་ཐམས་ཅད་
བདེ་བས་ནོན་པ་ཞེས་བྱ་བའི་ཏིང་ངེ་འཛིན་ཐོབ་པ་ཡིན་ནོ། ། ཞེས་སོ གནོད་པ་ཆུང་
རིམ་ནས་ཇི་ལྟར་གོམས་ཚུལ་ནི། དེ་གོམས་པར་བྱ་བའི་གནོད་པ་ཆུང་ངུ་དེ་གང་ཞེ་ན། སྦྲུལ་
དང་ཤ་སྦྲང་དག་གིས་རྨུགས་པའི་གནོད་པ་དག་དང་ནི། བཀྲེས་སྐོམ་དང་ཚ་གྲང་དང་ངལ་
དུབ་ལ་སོགས་པའི་ཚོར་བ་སྡུག་བསྔལ་དང༌། མེ་དབལ་དང་གཡན་པ་དང་ཟ་ཞིང་འཕྲུག་པ་ལ་
སོགས་པ་དང་བཅས་པ་ཡི། དོན་དང་དགོས་པ་ཅུང་ཟད་ཀྱང་མེད་པའི་སྡུག་བསྔལ་མང་པོ་
ཞིག་ཀྱང་གོམས་ན་དེ་ཙམ་བཟོད་མི་དཀའ་བའི་དབང་གིས་དེ་དག་རྒྱུན་པར་བཟོད་པར་བྱ་
དགོས་པའང་ཅིས་མ་མཐོང་སྟེ་མངོན་སུམ་མཐོང་ན་དོན་ཆེན་པོ་གཞན་དོན་དུ་རྫོགས་བྱང་སྒྲུབ་
པའི་ཕྱིར་ལམ་ལ་སློབ་པའི་ཚེ་ཚ་བ་དང་གྲང་བ་དང་ཆར་དང་རླུང་དང་ངལ་དུབ་སོགས་ཀྱི་
གནོད་པ་དང་འབྱུང་འཁྲུགས་ཀྱི་ནད་དང་ཐག་པས་འཆིང་བ་དང་དབྱུག་པས་བརྡེག་པ་དང་
མཚོན་གྱིས་གཅོད་པ་ལ་སོགས་པའི་སྡུག་བསྔལ་རྣམས་ལ། བདག་གིས་བཟེ་རེའམ་བཟོད་
བསྲན་ཆུང་བར་མི་བྱ་སྟེ། དེལྟར་བྱས་ན་གནོད་པ་དང་སྡུག་བསྔལ་ལྷག་པར་འཕེལ་བར་
འགྱུར་ཏེ་བཟོད་བསྲན་ཇེ་ཆུང་ལ་སོང་བས་སོ། ། བཟེ་རེ་མི་བྱ་བར་སྡུག་བསྔལ་ཐམས་ཅད་
ལ་བདེ་བའི་འདུ་ཤེས་གོམས་པར་བྱས་ན་དེའི་རྒྱུ་མཐུན་གྱི་འབྲས་བུ་ཆོས་ཐམས་ཅད་བདེ་བས་
ནོན་པའི་ཏིང་ངེ་འཛིན་ཐོབ་པ་ན་ལུས་དུམ་བུ་མང་པོ་བཅད་དམ་དམྱལ་སོགས་ཀྱི་སྡུག་བསྔལ་
གྱིས་གཙེས་ཀྱང་བདེ་བའི་འདུ་ཤེས་ཉིད་དུ་བདེ་བར་གནས་པར་འགྱུར་རོ། གོམས་མ་
གོམས་ལས་བཟོད་སྟོབས་ཆེ་ཆུང་འོང་བ་དཔེས་བསྟན་པ་ནི། དཔེར་ན་གཡུལ་འགྱེད་པའི་ཚེ་
སྐྱེས་བུ་དཔའ་བོ་ལ་ལ་བདག་གི་ལུས་ལ་གཞན་གྱིས་མཚོན་བསྣུན་པ་ལས་རང་གི་ཁྲག་འབབ་པ་
མཐོང་ན། ཕ་རོལ་གནོན་པའི་སྙིང་སྟོབས་སམ་དཔའ་བརྟན་ལྷག་པར་གོང་འཕེལ་དུ་སྐྱེ་བར་
འགྱུར་བ་ཡོད་ལ། སྐྱེས་བུ་སྡར་མ་ལ་ལ་གཞན་གྱི་ལུས་རྨས་པ་ལས་ཁྲག་ཅུང་ཟད་ཟགས་པ་
125 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
མཐོང་ན་ཡང་ཤི་ལ་ཐུག་པ་ལྟར་འཇིགས་ཤིང་སྐྲག་ནས་འབོག་ཅིང་འཐོམས་ཏེ་དྲན་མེད་དུ་
བརྒྱལ་ཏེ་འགྱེལ་འགྲོ་བར་གྱུར་བའང་ཡོད་དོ། ། དེ་གཉིས་ཀྱི་ཁྱད་པར་དེ་ལྟར་འབྱུང་བ་ནི་
རིམ་པ་ལྟར་སེམས་ཀྱི་རང་རྒྱུད་དཔའ་ཞིང་བརྟན་པ་ལ་གོམས་པས་བཟོད་སྟོབས་ཆེ་བ་དང་
དཔའ་བརྟན་ལ་མ་གོམས་ཤིང་སྐྲག་ཅིང་སྡར་མའི་ངང་ཚུལ་གོམས་པ་ལས་གྱུར་བའི་བཟོད་
སྟོབས་ཆུང་པ་ཡིན་གྱི་དེ་གཉིས་ཀྱི་ལུས་ལ་སྲ་སྙི་ཡོད་པ་དང་གནོད་བྱེད་ཕ་རོལ་པོ་དང་མཚོན་ཆ་
སོགས་ཀྱི་ནུས་སྟོབས་ལ་ཆེ་ཆུང་ཡོད་པའི་ཁྱད་པར་གྱིས་དེ་ལྟར་བྱུང་བ་མ་ཡིན་ནོ། དོན་
བསྡུས་ཏེ་གནོད་པས་མི་ཚུགས་པར་བྱ་བར་གདམས་པ་ནི། སྙིང་སྟོབས་སམ་དཔའ་བརྟན་
བསྐྱེད་ན་སྡུག་བསྔལ་གྱིས ཚུགས་པས་སྡུག་བསྔལ་ཆེན་པོས་ཀྱང་གདུངས་པར་མི་འགྱུར་ཞིང་
སྙིང་སྟོབས་ཆུང་ཞིང་སྡར་ན་པར་སྡུག་བསྔལ་བར་འགྱུར་བ་དེ་ལྟ་བས་ན་སྙིང་སྟོབས་ཆེ་
ཞིང་བརྟན་པོར་བསྐྱེད་ནས་ག དོན་དུ་བྱང་ཆུབ་སྒྲུབ་པའི་ཕྱིར་དུ་གནོད་པ་དང་སྡུག་བསྔལ་
ཐམས་ཅད་ཟིལ་གྱིས་མནན་ནས་ཁྱད་དུ་བསད་ཅིང་། ཆོས་ཕྱིར་དཀའ་སྤྱད་ཀྱི་སྡུག་བསྔལ་ཅི་
ཙམ་བྱུང་ཡང་དེ་རྣམས་ཀྱིས་རང་ལ་མི་ཚུགས་པར་བྱོས་ཞེས་ཚུར་ཟིལ་གྱིསམི་ནོན་པའི་སེམས་སུ་
གྱིས་ཤིག དེ་ལྟར་སྡུག་བསྔལ་དང་ལེན་གྱི་བཟོད་པའི་ཚུལ་ལ་མཁས་པས་ཐེག་ཆེན་གྱི་ལམ་
སྒྲུབ་པའི་སྐབས་སུ་གནོད་པ་དང་སྡུག་བསྔལ་ཅི་ཙམ་བྱུང་ཡང་ནི། ཉམ་ང་མེད་པར་ཐམས་
ཅད་བཟོད་པར་བྱས་ནས་སེམས་རྒྱུད་རབ་ཏུ་དང་ཞིང་དགའ་བ་དེ་ཉིད་ཡིད་མི་བདེ་བ་དང་ཁོང་
ཁྲོའི་སྐྱོན་གྱིས་དཀྲུགས་ཏེ་རྙོག་པར་བྱས་ནས་ཉམས་པར་མི་བྱའོ། ཉོན་མོངས་སྤོང་སྐ༔སྐབས་
ཀྱི་སྡུག་བསྔལ་དང་དུ་བླངས་པའི་ཕན་ཡོན་ནི། ལམ་ཉམས་སུ་ལེན་པའི་སྐབས་སུ་སྤང་བྱ་ཁོང་
ཁྲོ་སོགས་ཉོན་མོངས་པའི་དགྲ་རྣམས་དང་དེ་འཇོམས་བྱེད་གཉེན་པོཪ་གནོད་པ་དང་སྡུག་
བསྔལ་སོགས་གང་ལའང་བསྲན་ནུས་པའི་བཟོད་པའི་སྟོབས་ཁྱད་པར་ཅན་བསྐྱེད་ནས་སྤང་
གཉེན་ཕན་ཚུན་གཡུལ་འགྱེད་པ་ལ་བརྩོན་པར་བྱ་དགོས་ལ། གཡུལ་འགྱེད་པའི་ཚེ་ན་གནོད་
པ་དང་སྡུག་བསྔལ་མང་པོ་འབྱུང་བ་ཆོས་ཉིད་ཡིན་མོད་ཀྱང་རང་གཞན་གྱི་དོན་ཆེན་པོ་སྒྲུབ་བྱེད་
ཀྱི་རྒྱུར་གྱུར་བའི་ལུས་སེམས་ཀྱི་སྡུག་བསྔལ་ཐམས་ཅད་ཁྱད་དུ་བསད་ནས་ཉོན་མོངས་པ་ཞེ་སྡང་
ལ་སོགས་པའི་དགྲ་མ་རུངས་པ་ཐམས་ཅད་འཇོམས་པར་བྱེད་པ་དེ་དག་ནི་ཉོན་མོངས་པའི་
དགྲའི་གཡུལ་ངོར་རྒྱལ་བར་བྱེད་པའི་དཔའ་བོ་ཆེན་པོ་ཟླ་མེད་པ་མཆོག་ཏུ་གྱུར་བ་ཞེས་བྱ་སྟེ
དཔེར་ན་འཐབ་མོ་བྱེད་པའི་ཚེ་ཕ་རོལ་གྱི་མཚོན་ཕོག་པའི་སྡུག་བསྔལ་ཁྱད་དུ་བསད་ནས་དགྲ་
གསོད་ནུས་པ་ལ་འཇིག་རྟེན་ན་དཔའ་བོ་ཞེས་བརྗོད་པ་བཞིན་ནོ། ལྷག་མ་འཇིག་རྟེན་ན་
མ་བསད་ཀྱང་རང་གི་ངང་གིས་འཆི་བས་སྐྱེ་བོ་གསོད་པ་ལ་དཔའ་བོ་ཞེས་གྲགས་པ་དེ་དག་ནི་རོ་
ལ་མཚོན་བསྣུན་ནས་གསོད་པ་དཔའ་བོར་རློམ་པ་དང་འདྲ་བའི་དཔའ་པོ་ཞེས་མི་བྱའོ་སྟེ དེ་
- 126 -

སྤྱོད་འཇུག་འགྲེལ་བ་གསལ་བྱེད་ཉི་ཟླའི་སྣང་བ།
ཙམ་དུད་འགྲོ་ལའང་ཡོད་པས་སོ། ། སྡུག་བསྔལ་རང་གི་ཡོན་ཏན་ལ་བསམ་ནས་དང་
པ་ནི གོང་དུ་སྡུག་བསྔལ་བསམ་པ་ངེས་འབྱུང་སྐྱེ་བའི་རྒྱུ་ཡིན་པར་བསྟན་པའི་ཡོན་ཏན་དེར་མ་
ཟད། གཞན་ཡང་སྡུག་བསྔལ་ལ་སྡུག་བསྔལ་དུ་ཤེས་ནས་དེའི་ཉེས་དམིགས་བསམ་པའི་ཡོན་
ཏན་ནི རང་སྡུག་བསྔལ་གྱིས་མནར་པ་ལ་དེའི་སེམས་སྐྱོ་ཞིང་ཡིད་འབྱུང་སྐྱེ་བར་འགྱུར་བས་
ན་ང་རྒྱལ་དང་རྒྱགས་པ་སོགས་ཀྱི་རློམ་པའི་དྲེགས་པ་སེལ་བར་བྱེད་པ་དང་རང་སྡུག་བསྔལ་
གྱིས་གཟིར་པ་ན་རང་ཉམས་ལ་དཔགས་ནས་སྡུག་བསྔལ་མཐའ་མེད་ཀྱིས་མནར་པའི་འཁོར་བ་
པ་རྣམས་ལ་དམིགས་ནས་དེ་རྣམས་སྡུག་བསྔལ་ཐམས་ཅད་དང་བྲལ་ན་སྙམ་པའི་སྙིང་རྗེ་སྐྱེ་བ་
དང་སྡུག་བསྔལ་མྱོང་བ་ན་འདི་སྡིག་པ་མི་དགེ་བའི་འབྲས་བུའོ་སྙམ་པ་ཤེས་ནས་འབྲས་བུ་
སྡུག་བསྔལ་དེ་མི་འདོད་ན་རྒྱུ་སྡིག་པ་ལས་ལྡོག་དགོས་པར་མཐོང་ནས་སྡིག་ལྟུང་ལ་ཆེས་འཛེམ་
ཞིང་སྡུག་བསྔལ་གྱིས་གདུངས་པ་ན་དེའི་ཚེ་སྡུག་བསྔལ་མི་འདོད་ཅིང་བདེ་བ་ད་པ་འོང་ལ་
འབྲས་བུ་བདེ་བ་འདོད་ན་རྒྱུ་དགེ་བ་སྒྲུབ་དགོས་སྙམ་ནས་དགེ་བ་སྒྲུབ་པ་ལ་དགའ་བའི་ཡོན་
ཏན་དེ་ལམ་གྱི་ཉམས་ལེན་དང་རྗེས་སུ་མཐུན་པའི་ཡོན་ཏན་དེ་དག་སོགས་མང་དུ་འབྱུང་བ་ལ་
བསམས་ནས་སྡུག་བསྔལ་དང་དུ་བླངས་པར་བྱའོ།
གཉིས་པ་ཆོས་ལ་ངེས་སེམས་ཀྱི་བཟོད་པ་ནི། མཁྲིས་པ་ལ་སོགས། སོགས་ཏེ། དེ་ལ
གནོད་བྱེད་ལ་རང་དབང་མེད་པས་ཁྲོ་མི་རིགས་པ་ནི། གནོད་བྱེད་ཀྱི་དགྲས་བདག་ལ་སྡུག་
བསྔལ་བསྐྱེད་པའི་ཕྱིར་དེ་ལ་ཁྲོ་རིགས་སོ་ཞེ་ན དེ་ལྟར་རང་གི་ལུས་འདི་མཁྲིས་པ་དང་བད་
ཀན་དང་རླུང་ལ་སོགས་པའི་བདག་ཉིད་ཅན་ཡིན་ལ་དེ་དག་ཆ་མ་སྙོམས་པར་འཁྲུགས་པ་ལས་
བདག་ལ་ནད་སྣ་ཚོགས་ཀྱི་སྡུག་བསྔལ་བསྐྱེད་པ་ལའང་ཁྲོ་བ་རིགས་ཏེ། དེ་ནི་སྡུག་བསྔལ་གྱི་
ཚོར་བ་མང་པོ་འབྱུང་བའི་གནས་ཤིན་ཏུ་ཆེ་བ་ཡིན་པའི་ཕྱིར་དེ་ལ་བདག་མི་ཁྲོ་སྟེ་རྒྱུ་རྐྱེན་ཚོགས་
པའི་དབང་ལས་འབྱུང་ཁམས་མ་སྙོམས་པར་འཁྲུགས་པ་ཙམ་གྱིས་བསྐུལ་བར་ཟད་ཀྱི། རང་
དབང་དུ་བསམ་བཞིན་དུ་བདག་ལ་གནོད་ངཔའི་སྡུག་བསྔལ་བསྐྱེད་པ་མིན་པའི་ཕྱིར་ཞེ་ན། འོ་
ན་སེམས་ཡོད་ཀྱི་གནོད་བྱེད་རྣམས་ལ་ཅི་སྟེ་ཁྲོ་བར་བྱེད་དེ། སེམས་མེད་ཀྱི་མཁྲིས་པ་སོགས་དེ་
དག་རྒྱུ་རྐྱེན་གྱིས་བསྐུལ་བར་མ་ཟད་སེམས་ཡོད་པའི་གནོད་བྱེད་ཀྱི་དགྲ་དེ་དག་ཀུན་ཀྱང་རང་ལ་
རང་དབང་མེད་པར་སྔོན་གྱི་ལལས་ངན་སོགས་ལས་ཉོཉོན་སྣ་ཚོགས་པའི་རྒྱུ་རྐྱེན་གྱིས་བསྐུལ་བ་ཡིན་
པའི་ཕྱིར དཔེར་ན་མཁྲིས་པ་ལ་སོགས་པ་ལའང་བདག་ལ་ནད་ཀྱི་སྡུག་བསྔལ་བསྐྱེད་པར་མི་
འདོད་བཞིན་དུ་ཡང་། རང་དབང་མེད་པར་རྒྱུ་རྐྱེན་གྱིས་ཚོགས་པ་ཚང་བར་གྱུར་པ་ན་འབྱུང་
འཁྲུགས་ཀྱི་ནད་སྣ་ཚོགས་འདི་འབྱུང་བར་འགྱུར་བ་ལྟར དེ་བཞིན་དུ་གནོད་བྱེད་སེམས་
ཡོད་ཀྱི་དགྲས་ཀྱང་གནོད་པ་བྱེད་པ་དང་དེའི་ཕྱིར་དུ་ཁོང་ཁྲོ་སྐྱེ་བར་མི་འདོད་བཞིན་དུ་ཡང་།
127-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
རང་དབང་མེད་པར་ཡིད་མི་བདེ་བ་སོགས་གློ་བུར་གྱི་རྒྱུ་རྐྱེན་ཚང་བ་འཚོགས་ཤིང་འདུས་པའི་
སྟོབས་ཀྱིས་ནན་གྱིས་བསྐུལ་བ་ལས་ཉོན་མོངས་པ་ཁོང་ཁྲོ་འབྱུང་བར་འགྱུར་ཞིང་ཉོན་མོངས་
པའི་རྐྱེན་དེའི་གནོད་པ་བྱེད་པའང་འབྱུང་བས་ན་སེམས་ཡོད་དང་སེམས་མེད་གཉིས་ཀའང་མི་
འདོད་བཞིན་དུ་རང་དབང་མེད་པར་རྒྱུ་རྐྱེན་ཚོགས་པས་བསྐུལ་བའི་དབང་ལས་འབྱུང་བར་
མཚུངས་པའི་ཕྱིར་དེ་གཉིས་ཀྱང་རྐྱེན་ལས་བྱུང་བར་ཟད་ཀྱི་རང་དབང་ཅན་མ་ཡིན་ནོ།
དེས་ན་གཉིས་ཀ་ལ་མི་ཁྲོ་བའམ་ཁྲོ་ན་གཉིས་ཀ་ལ་ཁྲོ་རིགས་ཀྱི་སེམས་མེད་ལ་མི་ཁྲོ་བར་སེམས་
ཡོད་ཟུར་དུ་བཀར་ནས་ཁྲོ་མི་རིགས་སོ སེམས་ཡོད་མེད་ཀྱི་གནོད་པ་ཐམས་ཅད་འདོད་པ་
ཙམ་ལས་སྐྱེ་བ་མིན་པ་ནི དེ་གཉིས་མི་མཚུངས་ཏེ་མཁྲིས་སོགས་གནོད་པ་བྱེད་འདོད་ཀྱི་ཀུན་
སློང་གི་སེམས་མེད་པས་ཁྲོ་མི་རིགས་ལ གནོད་བྱེད་ཀྱི་དགྲ་བསམ་བཞིན་དུ་གནོད་པ་བྱེད་
པའི་ཕྱིར་དེ་ལ་ཁྲོ་རིགས་སོ་ཞེ་ན སེམས་ཡོད་ཀྱི་དགྲས་ཀྱང་འདི་ལ་ཁྲོ་བར་བྱའོ་ཁྲོས་ནས་
གནོད་པར་བྱའོ་ཞེས་བློའི་གཡོ་བ་སྔོན་དུ་བཏང་ནས་མ་བསམས་ཀྱང་། རྒྱུ་རྐྱེན་ཚང་བར་གྱུར་
ན་རང་དབང་མེད་པར་སྐྱེ་བོ་རྣམས་ནི་གྱི་ནར་ཏེ་རང་དགར་རྐྱེན་ཙམ་ལ་བརྟེན་ནས་ཁྲོ་བར་
བྱེད་ཀྱི་རྐྱེན་མ་ཚང་ན་ཁྲོ་བ་སྐྱེ་ཐབས་ད་དོ། དེ་བཞིན་དུ་རྒྱུ་རྐྱེན་དེ་དག་གིས་ཀྱང་བདག་
ཅག་ཐམས་ཅད་ཚང་བར་ཚོགས་ནས་ཉོན་མོངས་པ་ཁོང་ཁྲོ་བསྐྱེད་པར་བྱའོ་ཞེས་བློས་མ་་་་
བསམས་ཀྱང་རྒྱུ་རྐྱེན་ཚོགས་པའི་སྟོབས་ལས་རང་དབང་མེད་པར་ཁྲོ་བའང་སྔ་མ་དེ་བཞིན་
དུ་སྐྱེ་བར་འགྱུར་གྱི་རྐྱེན་དེ་དག་མ་ཚང་ན་ཁྲོ་བ་བསྐྱེད་པར་བྱའོ་སྙམ་ཡང་ཁྲོ་མི་སྲིད་དོ།
དེས་ན་སེམས་ཡོད་མེད་གཉིས་ཀ་རྐྱེན་གྱིས་བསྐུལ་བར་འདྲ་ལ། དེ་གཉིས་ཀྱིས་གནོད་པ་སྐྱེད་
མི་སྐྱེད་རྐྱེན་ཚོགས་མ་ཚོགས་པའི་དབང་ཁོ་ན་ལས་སྐྱེ་བས་རྟེན་ཅིང་འབྲེལ་འབྱུང་སྒྱུ་མ་ཙམ་དུ་
ཟད་ཀྱི རྐྱེན་ལ་མ་ལྟོས་པའི་རང་དབང་བསམ་པ་ཙམ་གྱིས་བྱེད་པ་ནི་ཡོད་པ་མ་ཡིན་ནོ
དེས་ན་གནོད་བྱེད་སེམས་ཡོད་ལོགས་སུ་བཀར་ནས་དེ་ལ་གནོད་པ་བྱེད་འདོད་ཀྱི་བསམ་པ་ཡོད་
པ་རྒྱུ་མཚན་དུ་བྱས་ནས་ཁྲོ་མི་རིགས་སོ། ། འདིས་བློའི་གཡོ་བ་སྔོན་དུ་བཏང་ནས་སྐྱེ་བ་མིན་
པར་བསྟན་པས་གཡོ་བ་མེད་པའི་རྐྱེན་ལས་བྱུང་བ་གཙོ་བོར་བསྟན་ཏོ ། ཐམས་ཅད་རང་
དབང་ཅན་དང་འདོད་པ་ཙམ་གྱིས་འབྱུང་བ་མིན་པའི་དོན་བསྡུ་བ་ནི ཁོང་ཁྲོ་ལ་སོགས་པའི་
ཉོན་མོངས་པའི་ཉེས་པ་ཇི་སྙེད་ཡོད་པ་ཐམས་ཅད་དང་། དེས་ཀུན་ནས་བསླངས་པའི་སྲོག་
གཅོད་ལ་སོགས་པའི་སྡིག་པ་རྣམ་པ་སྣ་ཚོགས་པ་དེ་དག་སྐྱེད་བྱེད་ཀྱི་རྒྱུ་རྐྱེན་དང་བཅས་བ་དེ་
ཀུན་ཀྱང་རང་རང་སྐྱེད་བྱེད་ཀྱི་རྒྱུ་རྐྱེན་ཚོགས་པ་ཙམ་གྱི་སྟོབས་ལས་བྱུང་བར་ཟད་ཀྱི་རྒྱུ་རྐྱེན་ལ་
ལྟོས་པ་མེད་པའི་རང་དབང་ཅན་ནི་གང་ན་ཡང་ཡོད་པ་མ་ཡིན་ནོ། ། ལས་དང་ཉོན་མོངས་
པའི་ཉེས་བ་རྣམས་སྐྱེད་བྱེད་ཀྱི་རྐྱེན་རྣམས་ཀྱི་ཚོགས་པ་དེ་དག་ཀྱང་བདག་ཅག་ཚོགས་ནས་ལས་
-128

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
ཉོན་བསྐྱེད་པར་བྱའོ་ཞེས་སེམས་པ་མེད་པས་བསམ་བཞིན་དུ་འབྲས་བུ་བསྐྱེད་པ་མིན་ཀྱང་
ཚོགས་པ་ཙམ་ནས་འབྲས་བུ་འབྱུང་བ་ཡིན་ལ ཡུལ་རྐྱེན་ཚོགས་པ་དེས་བསྐྱེད་པའི་འབྲས་བུ་
ལས་དང་ཉོན་མོངས་དེ་ཡང་བདག་ཅག་ནི་རྐྱེན་འདི་རྣམས་ཚོགས་ནས་བསྐྱེད་ཅེས་སེམས་པ་
ཡོད་པ་མ་ཡིན་ཀྱང་དེ་ལྟ་བུའི་འབྲས་བུ་དེ་དག་འབྱུང་བའང་རྒྱུ་རྐྱེན་ཚང་བ་ལ་ལྟོས་དགོས་
ལ་རྒྱུ་རྐྱེན་ཚང་བ་འབྲས་བུ་འབྱུང་བ་སུས་ཀྱང་བཟློག་ནུས་པ་མིན་ནོ། ། འདིས་རྒྱུ་རྐྱེན་
འབྲས་བུ་ཐམས་ཅད་རང་དབང་ཅན་དང་འདོད་པ་ཙམ་གྱིས་འབྱུང་བ་མ་ཡིན་གྱི་ནུས་པའི་རྐྱེན་
དང་གཡོ་བ་མེད་པའི་རྐྱེན་དག་ལས་སྐྱེ་བ་ཡིན་ནོ་ཞེས་བསྟན་ཏེ་གོང་དུ་བཤད་པ་དེ་དག་གི་དོན་
བསྡུ་བའོ། ། རང་དབང་ཅན་གྱི་རྒྱུ་རྐྱེན་ཡོད་པ་འགོག་པ་ལ། བདག་དང་གཙོ་བོ་རང་
དབང་ཅན་ཐུན་མོང་དུ་དགག་པ་ནི། གྲངས་ཅན་པ་དང་རིག་པ་ཅན་པ་སོགས་ན་རེ ཁྱེད་
ཅག་གིས་རང་དབང་ཅན་གྱི་ཆོས་ནི་འགའ་ཡང་མེད་དོ་ཞེས་འདོད་པ་ནི་མི་འཐད་དེ། རྟག་
གཅིག་རང་དབང་ཅན་གྱི་བདག་དང་གཙོ་བོ་སོགས་ཡོད་ལ། དེ་ལྟ་བུའི་རང་དབང་ཅན་གྱི་རྒྱུ་
རྐྱེན་དེ་དག་ལ་བརྟེན་ནས་གནོད་པ་དང་སྡུག་བསྔལ་སོགས་འབྱུང་བ་ཡིན་ནོ་ཞེ་ན། གྲངས་
ཅན་པ་ཁྱོད་ཀྱིས་རྡུལ་མུན་སྙིང་སྟོབས་གསུམ་ཆ་མཉམ་པ་དེ་རྩ་བའི་རང་བཞིན་ཡིན་ཞིང་དེ་ནི་
སྤྱིའ མ་གཙོ་བོའ ང་ཡིན་ནོ་ཞེས་བཏགས་ནས། དེ་རྟག་པ་གཅིག་པུ་རང་དབང་ཅན་ཡིན་པ་
སོགས་ཀྱི་མཚན་ཉིད་ལྔ་ལྡན་ཡིན་ལ་དེའི་རྣམ་འགྱུར་སྣ་ཚོགས་པས་བསླུས་པའི་གནོད་པ་དང་
སྡུག་བསྔལ་སོགས་རང་དབང་ཉིད་དུ་བྱེད་དོ་ཞེས་བྱ་བར་གང་འདོད་པ་དེ་དང་ཤེས་རིག་གི་
སྐྱེས་བུ་ལ་བདག་གམ་གང་ཟག་ཅེས་བརྗོད་ནས་དེ་ཉིད་ཟ་པོ་རྟག་དངོས་སོགས་ཀྱི་མཚན་ཉིད་
དང་ལྡན་པ་དང་དེས་གཙོ་བོས་བསྐྱེད་པའི་རྣམ་འགྱུར་སྒྲ་དང་གཟུགས་སོགས་ཀྱི་ཡུལ་ལ་
རང་དབང་ཉིད་ལོངས་སྤྱོད་པར་བྱེད་དོ་ཞེས་རྟོག་པས་སྒྲོ་བཏགས་ནས་བཞག་པ་གང་ཡིན་པ་དེ་
དག་ནི། །ཁྱོད་རང་གི་གྲུབ་མཐའ་བཏགས་པ་ཙམ་དུ་ཟད་ཀྱི་ཚད་མས་གྲུབ་པ་ནི་མེད་དེ།
གཙོ་བོ་དང་བདག་དེ་དག་ཉིད་ནི་རང་རང་མ་སྐྱེས་པའི་སྔ་རོལ་དུ་སྤྱིའ མ་གཙོ་བོས་ནི་སྡུག་
བསྔལ་ལ་སོགས་པའི་རྣམ་འགྱུར་རྣམས་རང་དབང་དུ་བསྐྱེད་པའི་ཆེད་དང་བདག་གམ་
གང་ཟག་གིས་ནི་དེ་ལྟ་བུའི་གཙོ་བོས་བསྐྱེད་པའི་རྣམ་འགྱུར་རྣམས་ལ་རང་དབང་དུ་ལོངས་སྤྱོད་
པའི་ཆེད་དུ་བདག་ནི་འབྱུང་བའམ་སྐྱེ་བར་བྱའོ་སྙམ་དུ་བློ་སྔོན་དུ་བཏང་ནས་ཆེད་དུ་བསམ་ཤིང་
རང་དབང་དུ་འབྱུང་བ་མེད་པའི་ཕྱིར་ཏེ། དེ་དག་རང་རང་མ་སྐྱེས་པའི་ཕྱིར་མོ་གཤམ་གྱི་བུ་
བཞིན་ནོ།། ཁྱབ་སྟེ། མ་སྐྱེས་པར་ནི་དེ་དག་ལ་རང་གི་ངོ་བོར་གཏན་ནས་གྲུབ་པ་མེད་
དགོས་པའི་ཕྱིར་ན་མེད་པས་ཁྱབ་ལ། མེད་ན་བྱ་བ་བྱེད་པའི་ཆེད་དུ་འབྱུང་བ་མེད་པས་ཁྱབ་
པའི་ཕྱིར་རོ །མ་སྐྱེས་པར་ཞེས་པའི་རྟགས་གྲུབ་སྟེ། གཙོ་བོ་དང་བདག་དེ་དག་རྟག་པ་དང་
- 129

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
རང་དབང་ཅན་དུ་ཁས་བླངས་པ་གང་ཞིག་སྐྱེས་ན་མི་རྟག་པ་དང་རྒྱུ་རྐྱེན་གྱི་གཞན་དབང་ཅན་
དུ་འགྱུར་དགོས་པས་སོ། དེ་ལྟར་མོ་གཤམ་གྱི་བུ་བཞིན་དུ་རང་ཉིད་མ་སྐྱེས་ཤིང་རང་གི་ངོ་
བོར་གྲུབ་པ་གཏན་ནས་མེད་པར་གྱུར་ན། དེ་ཡི་ཚེ་དེ་གཉིས་རྟག་གཅིག་རང་དབང་ཅན་གྱི་ངོ་
བོར་སྐྱེ་བའམ་འབྱུང་བར་འདོད་པ་དང་རང་རང་གི་བྱ་བ་བྱེད་པ་འདོད་པའང་གང་ཞིག་ཡིན་ཏེ་
རྟག་པ་དང་རང་དབང་ཅན་ཡིན་ན་སྐྱེ་བར་འགལ་ལ་རྣམ་འགྱུར་སྐྱེད་པ་དང་ཡུལ་ལ་སྤྱོད་པ་
སོགས་ཀྱི་བྱ་བ་བྱེད་པར་ཡང་འགལ་བས་དེ་འདྲ་གཏན་ནས་མི་སྲིད་པས་ཕྱིར་ཞེས་གཙོ་བོ་དང་
བདག་གཉིས་རང་དབང་ཅན་དུ་འདོད་པ་ཐུན་མོང་དུ་འགོག་ཚུལ་ལོ ། བདག་རྟག་པ་བྱེ་
བྲག་ཏུ་འགོག་པ་ནི། གོང་དུ་སྨོས་པ་ལྟར་གྱི་བདག་ཤེས་རིག་གི་སྐྱེས་བུ་རྟག་པ་དེས་ནི་གཙོ་
བོས་གཏད་པའི་ཡུལ་ལ་རྟག་ཏུ་རང་དབང་དུ་ལོངས་སྤྱོད་པར་བྱེད་དོ་ཞེས་འདོད་པའང་མི་
འཐད་དེ། དེ་ལྟར་བདག་གི་དེ་རྟག་པའང་ཡིན་ལ་ཡུལ་ལ་རང་དབང་དུ་ལོངས་སྤྱོད་པར་བྱེད་
པའང་ཡིན་ན དེ་འདྲའི་བདག་དེ་ཡུལ་གཟུགས་སྒྲ་སོགས་འདོད་པའི་བྱ་བ་རྟག་ཏུ་གཡེང་
ཞིང་ལོངས་སྤྱོད་པར་བྱ་དགོས་པར་འགྱུར་བས་ན་ཡུལ་སྒྲ་སོགས ལོངས་སྤྱོད་པའི་སྐྱེས་བུ་དེ་
ནམ་ཡང་འགག་པར་འགྱུར་བའང་མ་ཡིན་ནོ། ཞེས་དེ་མ་ཡིན་པར་ཐལ་ལོ། ། ནམ་ཡང་
མི་འགག་པ་དང་ཡུལ་མི་འཛིན་པའི་དུས་མི་སྲིད་པར་ནི་འདོད་པར་མི་ནུས་ཏེ། ཡུལ་འགགས་
པ་ན་འཛིན་རྒྱུའི་ཡུལ་མེད་པའི་ཕྱིར་དེའི་ཡུལ་ཅན་གྱི་བློ་ཡང་འགག་དགོས་པ་དང་ཡུལ་མི་འཛིན་
པར་ཡང་ཚད་མས་གྲུབ་པའི་ཕྱིར་རོ། ། འདི་དག་འོག་ཏུ གཙོ་བོ་རྟག་པ་སོགས་དང་
གལ་ཏེ་སྒྲ་ཡི་ཤེས་རྟག་ཅེས་སོགས་ཀྱི་སྐབས་སུ་འཆད་པ་ལས་ཤེས་པར་བྱའོ འང་གི་སྒྲས་རྟག་
པ་ཡིན་ན་འགག་པར་འགྱུར་བ་མ་ཡིན་པར་མ་ཟད་སྐྱེ་བ་དང་བྱེད་པ་པོ་སོགས་ཀྱང་མ་ཡིན་པར་
ཐལ་བ་བསྡུས་པ་ཡིན་པར་བཤད་དེ རིག་པ་ཅན་པས་བཏགས་པའི་བདག་དགག་པ་ནི།
སེམས་མེད་པའི་བདག་རྟག་པ་བེམ་དངོས་སུ་འདོད་ཅིང་དེ་ཡང་ལས་བྱེད་པ་པོ་དང་རྣམ་སྨིན་
མྱོང་བ་པོ་ཡིན་པ་དང་ཐམས་ཅད་ལ་ཁྱབ་པའི་བདག་ཉིད་དུ་ཡོད་ལ དེ་ལྟ་བུའི་བདག་དེས་
རྣམ་འགྱུར་རྣམས་ལ་རང་དབང་དུ་སྤྱོད་པར་བྱེད་པ་དང་གནོད་པ་དང་སྡུག་བསྔལ་སོགས་ཀྱང་
རང་དབང་དུ་བྱེད་དོ་ཞེས་མུ་སྟེགས་རིག་པ་ཅན་བདག་འདོད་ལ་བྱེ་བྲག་པས་ཀྱང་དེ་ལྟར་འདོད་
དེ དེ་ནི་མི་རིགས་ཏེ། ཅི་སྟེ་བདག་དེ་བེམ་དངོས་རྟག་པ་ཡིན་ན་ནི་འདུས་མ་བྱས་ཀྱི་ནམ་
མཁའ་བཞིན་དུ་རྣམ་འགྱུར་ལ་ལོངས་སྤྱོད་པ་དང་འབྲས་བུ་སྐྱེད་པ་སོགས་ཀྱི་བྱེད་པ་ཅི་ཡང་མེད་
པར་མངོན་པའམ་གསལ་ཏེ་རྟག་དངོས་ཡིན་པའི་ཕྱིར་ཞེས་རྟག་པ་ལ་བྱ་བྱེད་མི་འཐད་པར་
བསྟན་ཏོ།། བདག་རང་གི་ངོ་བོ་རྟག་པ་ཡིན་པས་འབྲས་བུ་སྐྱེད་པ་དང་རྣམ་འགྱུར་ལ་སྤྱོད་
པ་སོགས་མི་བྱེད་ཀྱང་ལྷན་ཅིག་བྱེད་པའི་རྐྱེན་གཞན་སེམས་པ་དང་རྩོལ་བ་སོགས་མི་རྟག་པ་དང་
130

སྤྱོད་འཇུག་འགྲེལ་བ་བྱང ཁ་གཞུང་ལམ་གསལ་བྱེད་ཉི་ཟླའི་སྣང་བ།
འཕྲད་པ་ན་བྱ་བ་ཐམས་ཅད་བྱེད་དོ་ཞེ་ན། རྟག་པ་ཡིན་ན་རྐྱེན་དང་འཕྲད་པ་མི་སྲིད་ལ་གལ་
ཏེ་སེམས་པ་ལ་སོགས་པ་ལྷན་ཅིག་བྱེད་པའི་རྐྱེན་རྣམས་གཞན་དང་འཕྲད་ན་ཡང་བདག་རང་གི་
ངོ་བོ་ནམ་ཡང་འགྱུར་བ་མེད་པའི་རྟག་པའི་ངོས་པོ་ཡིན་ན་རྐྱེན་གཞན་གྱིས་ཀྱང་དེ་ལ་ཕན་
འདོགས་ཁྱད་པར་སྔར་མེད་ཅི་ཞིག་བྱར་ཡོད་དེ་ཅུང་ཟད་ཀྱང་བྱར་མེད་པས་སོ །ཁྱབ་པ་ཡོད་
དེ། ལྷན་ཅིག་བྱེད་པའི་རྐྱེན་གཞན་གྱིས་ཕན་འདོགས་པའི་གྲོགས་བྱེད་པའི་ཚེ་ཡང་བདག་
རང་ཉིད་ནི་སྔོན་རྐྱེན་དང་མ་འཕྲད་པའི་གནས་སྐབས་བཞིན་དུ་བྱ་བ་ཅི་ཡང་མི་བྱེད་པའི་རྟག་
དངོས་ཀྱི་རང་བཞིན་ལས་མ་འདས་ལ དེ་ལྟ་ན་རྐྱེན་གཞན་གྱི་ཕན་འདོགས་ཀྱི་བྱེད་པས་བྱེད་
མེད་ཀྱི་བདག་དེ་ལ་སྔར་འབྲས་བུ་སྐྱེད་མི་ནུས་པ་ལ་ཕྱིས་སྐྱེད་ནུས་པ་ལྟ་བུའིཁྱད་པར་ཅི་ཞིག་
བྱས་ཏེ། ཅུང་ཟད་ཀྱང་མ་བྱས་པས་ཁྱབ་པའི་ཕྱིར་ཞེས་བྱེད་མེད་ཀྱི་རང་བཞིན་དུ་གནས་པའི་
རྟག་པ་ལ་རྐྱེན་གྱི་བྱེད་པ་མི་འཇུག་པར་བསྟན་ཏེ། དེ་དག་ནི་ཁྱོད་འདོད་པ་ལྟར་གྱི་ལྷན་ཅིག་
བྱེད་པའི་རྐྱེན་ཡོད་དུ་ཆུག་ཀྱང་དེས་གྲོགས་བྱེད་པ་མི་འཐད་ཅེས་འགོག་པའོ།། བདག་རང་
གི་ངོ་བོར་གྱུར་བའི་ཕན་པ་མི་བྱེད་ཀྱང་བདག་ལས་དོན་གཞན་པའི་ཕན་པ་བྱེད་པས་ན་བདག་
དེ་རྟག་པ་ཡིན་ཡང་རྐྱེན་གྱི་དབང་ལས་བྱེད་པ་པོར་འཇོག་པ་འཐད་དོ་ཞེ་ན། ལྷན་ཅིག་བྱེད་
པའི་རྐྱེན་ཉིད་མ་གྲུབ་པས་དེ་ལྟར་འདོད་པའ དེགས་ཏེ། བདག་རྟག་དངོས་དེ་ཡི་འབྲས་
བུ་སྐྱེད་པ་སོགས་ཀྱི་ལྷན་ཅིག་བྱེད་པའི་རྐྱེན་དོན་གཞན་ནི་འདི་ཡིན་ནོ། ། ཞེས་བདག་དང་
འབྲེལ་བར་འགྱུར་བ་གང་ཞིག་ཡོད་དེ་བདག་གཅིག་དང་དེ་བྱུང་གི་འབྲེལ་བ་གང་ཡང་མེད་པས་
སོ ། དེའ ང་དོན་གཞན་ཡིན་པས་བདག་གཅིག་ངོ་བོ་གཅིག་པའི་འབྲེལ་བ་མེད་ལ་དེ་གཉིས་
རྒྱུ་འབྲས་ཀྱི་ཚུལ་དུ་སྔ་ཕྱི་རིམ་ཅན་དུ་གྲུབ་པ་མ་ཡིན་པས་དེ་ལས་དེ་བྱུང་གི་འབྲེལ་བ་ཡང་མེད་
པས་སོ ཞེས་རྟག་པ་ཡིན་ན་རྐྱེན་དང་འབྲེལ་མེད་ཡིན་དགོས་ལ། དེའི་ཕྱིར་ལྷན་ཅིག་
བྱེད་པའི་རྐྱེན་ཉིད་ཀྱང་མ་གྲུབ་པོ་ཞེས་བསྟན་ཏོ། ། དེ་དག་གིས་ནི་གཙོ་བོ་རྟག་པ་དང་
བདག་རྟག་པ་སོགས་ལས་སྐྱེ་བ་མིན་གྱི་མི་རྟག་པའི་རྐྱེན་ལས་བྱུང་བ་ཡིན་ནོ་ཞེས་བསྟན་ཏོ།
དངོས་པོ་ཀུན་སྤྲུལ་པ་ལྟར་ཤེས་ནས་ཁྲོ་མི་རིགས་པ་ནི། གོང་དུ་བཤད་པ་དེ་ལྟར་འབྲས་བུ་
བསྐྱེད་པའི་བྱ་བ་ལ་སོགས་པའི་དངོས་པོ་ཐམས་ཅད་རང་དབང་དུ་གྲུབ་པ་མ་ཡིན་པས་རྒྱུ་རྐྱེན་
གཞན་ལ་རག་ལས་ཤིང་ལྟོས་དགོས་པས་གཞན་གྱི་དབང་ལས་བྱུང་བ་ཤ་སྟག་ཡིན་ལ། རྒྱུ་རྐྱེན་
གཞན་རྣམས་།ཀྱང་རརང་རང་སྐྱེད་བྱེད་ཀྱི་རྒྱུ་རྐྱེན་སྔ་མ་སྔ་མ་དེའི་དབང་གིས་བྱུང་དགོས་པས་རྒྱུ་
རྐྱེན་དེ་ལ་རང་དབང་མེད་ཅིང་། དེ་ལྟ་བུའི་རྒྱུ་རྐྱེན་གྱི་ཐོག་མའི་མཐའ་ཐུག་པ་མེད་པས་ན་
རང་དབང་ཅན་གྱི་དངོས་པོ་འགའ་ཡང་མི་སྲིད་ད་པས་རྒྱུ་རྐྱེན་གཞན་གྱི་དབང་ལས་བྱུང་བའི་རྟེན་
འབྲེལ་ཙམ་དང་། དེ་ཡང་རང་བཞིན་གྱིས་སྟོང་བ་སྟོང་བཞིན་དུ་སྣང་ཞིང་བྱ་བ་བྱེད་པའི་ཚུལ་
131-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
དེ་ལྟར་ཤེས་ཤིང་ཁོང་དུ་ཆུད་ནས་སྒྱུ་མ་དང་སྤྲུལ་བ་ལྟ་བུའི་དངོས་པོ་ཀུན་ལ་ཁྲོ་བར་མི་འགྱུར་ཏེ་
ཁྲོ་བ་སྐྱེ་བའི་ཡུལ་ཡུལ་ཅན་ཁྲོ་བ་བཅས་རྟེན་འབྲེལ་སྒྱུ་མ་ཙམ་དང་རང་བཞིན་སྟོང་བ་ཉིད་དུ་
ངེས་པའི་ཕྱིར་རོ། ། རྒྱན་ལས དེ་ཡིས་ཆོས་ཀུན་སྒྱུ་མ་ལྟ་བུ་དང་། སྐྱེ་བ་སྐྱེད་མོའི་
ཚལ་འགྲོ་ལྟར་རྟོགས་ནས་འབྱོར་བའི་དུས་དང་རྒུད་པའི་དུས་ན་ཡང་། ཉོན་མོངས་
སྡུག་བསྔལ་དག་གིས་འཇིགས་པ་མེད། ཅེས་སོ། ། དེ་ལ་ལོག་རྟོག་སྤངས་པས་དགོས་བ་
བསྟན་པ་ནི། དེ་ལྟར་ཆོས་ཐམས་ཅད་སྒྱུ་མ་དང་སྤྲུལ་པ་བཞིན་དུ་བདེན་པར་གྲུབ་པ་རྡུལ་ཙམ་
ཡང་མེད་པ་དེ་ལྟ་བུ་ཡིན་ན་གཉེན་པོ་གང་གིས་སྤང་བྱ་གང་ཞིག་བཟློག་པར་བྱ་སྟེ་སྤང་གཉེན་
བྱེད་ཐམས་ཅད་རང་བཞིན་གྱིས་སྟོང་བའི་ཕྱིར། དེས་ན་ཁྲོ་མི་རིགས་པར་མ་ཟད་གཉེན་པོ་
བཟོད་པས་སྤང་བྱ་ཁོང་ཁྲོ་ཡང་བཟློག་པར་བུ་མི་རིགས་སོ་ཞེ་ན སྤང་གཉེན་བྱ་བྱེད་དོན་དམ་
པར་མ་གྲུབ་ཅིང་ཐ་སྙད་ཀུན་རྫོབ་ཙམ་དུ་གཉེན་པོ་བཟོད་པས་སྤང་བྱ་ཁོང་ཁྲོ་བཟློག་ལ་
བརྟེན་ནས་ཁྲོ་བ་ལ་སོགས་པའི་ཉོན་མོངས་ཐམས་ཅད་འགག་པར་འགྱུར་ལ། དེ་ལྟར་གྱུར་ན་
སྡུག་བསྔལ་གྱི་ཚོགས་རྣམས་རྒྱུན་ཆད་ནས་མཐོ་རིས་དང་ཐར་བའི་འབྲས་བུ་འབྱུང་བར་འདོད་
པས་ན་གཉེན་པོ་བཟོད་པས་སྤང་བྱ་ཁོང་ཁྲོ་བཟློག་པ་ལ་མི་རིགས་པ་མེད། ཡང་ན་སྤང་གཉེན་
ཐམས་ཅད་རང་བཞིན་མེད་པར་རྟོགས་པ་དེ་ལ་བརྟེན་ནས་ཁོང་ཁྲོ་སོགས་ཉོན་མོངས་པ་ཐམས་
ཅད་ཟད་པར་འགྱུར་ལ། དེ་ཟད་པས་སྡུག་བསྔལ་ཐམས་ཅད་རྒྱུན་ཆད་པར་འགྱུར་བར་
འདོད་པ་ལ་མི་རིགས་པ་མེད་ཅེས་སྦྱར་རོ ། དེ་ལྟ་བུའི་དོགས་པ་སྐྱེ་བ་ནི་བདེན་གཉིས་
འགལ་བར་འཛིན་པའི་ལོག་པར་རྟོག་པ་སྟེ། རང་བཞིན་གྱིས་སྟོང་བ་ལ་སྤང་གཉེན་སོགས་ཀྱི་
བྱ་བྱེད་གང་ཡང་འཇོག་མི་ཤེས་ལ་བྱ་བྱེད་སོགས་བཞག་ན་རང་བཞིན་གྱིས་སྟོང་བ་མི་རིགས་སོ་
སྙམ་པས་སོ། སྐབས་དོན་དང་སྦྱར་དེ་དོན་བསྡུ་བ་ནི། རྒྱུ་རྐྱེན་འབྲས་བུ་ཐམས་ཅད་རང་
དབང་མེད་པར་གཞན་དབང་རྟེན་འབྲེལ་ཙམ་ཡིན་པས་རྒྱུ་མཚན་དེ་བས་ན་སྔར་ནས་རང་ལ་
གནོད་པའི་དགྲའམ་ཕན་བྱེད་ཀྱི་མཛའ་བོ་ཡིན་ཡང་རུང་སྟེ། ཕྱིས་མི་རིགས་པའི་གནོད་པ་
བྱེད་པ་མཐོང་བར་གྱུར་ན་གནོད་བྱེད་དེ་ལ་རང་དབང་མེད་ཅེས་གོང་དུ་བཤད་མ་ཐག་པ་ལྟར་
ཁོང་ཁྲོ་སོགས་ཉོན་མོངས་པ་འདི་འདྲའི་རྐྱེན་གཞན་གྱི་དབང་ལས་གྱུར་ཏོ་ཞེས་དེ་ལྟར་བློ་ལ་ངེས་
པར་བྱས་ནས་དོན་དེ་སེམས་ཏེ་ཡིད་མི་བདེ་བ་དང་ཁོང་ཁྲོས་རྒྱུད་དཀྲུགས་པར་མི་བྱ་བར་བདེ་
བར་མནོས་ཤིག གལ་ཏེ་རྒྱུ་རྐྱེན་གཞན་ལ་ལྟོས་མི་དགོས་པར་རང་དགས་ཏེ་རང་དབང་དུ་
འདོད་པ་ཙམ་གྱིས་འགྲུབ་པར་འགྱུར་ན། སེམས་ཅན་སུ་འགའ་ཡང་སྡུག་བསྔལ་བ་མི་འདོད་
ཅིང་བདེ་བ་འདོད་པ་ཤ་སྟག་ཏུ་འདུག་པས་ན། ལུས་ཅན་དག་ནི་ཐམས་ཅད་ཀྱང་སུ་གང་
ལའང་སྡུག་བསྔལ་དང་ཡིད་མི་བདེ་འབྱུང་བར་མི་འགྱུར་བར་རིགས་ཏེ། སྡུག་བསྔལ་དེ་མི་
- 132 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
འདོད་པའི་ཕྱིར་དང་དེ་ལའང་རང་དབང་ཡོད་པས་སོ། འོན་ཀྱང་དེ་ལྟར་མིན་པར་མི་
འདོད་པའི་སྡུག་བསྔལ་འབྱུང་ལ་གང་འདོད་ཀྱི་བདེ་བ་མི་འབྱུང་བའང་མངོན་སུམ་དུ་མཐོང་
བས་ན། གང་ཟག་དེ་ལ་རང་དབང་མེད་པར་རྒྱུ་རྐྱེན་གཞན་གྱི་དབང་ལས་བྱུང་བར་ཤེས་
ནས་ཁྲོ་བར་མི་བྱའོ། དེ་ལྟར་སྡུག་བསྔལ་སོགས་མི་འདོད་པ་ཙམ་གྱིས་དེ་བཟློག་མི་ནུས་པ་
རྒྱུ་རྐྱེན་གཞན་གྱི་སྟོབས་ལས་བྱུང་བ་དང་། ཡིད་མི་བདེ་བ་བསྐྱེད་ནས་སེམས་རྒྱུད་འཁྲུགས་པ་
ཙམ་གྱིས་ཀྱང་དེ་བཟློག་མི་ནུས་པའི་ཚུལ་ཤེས་པར་བྱས་ནས། ཡིད་མི་བདེ་བ་དང་ཁྲོ་བར་མི་
བྱ་བར་རང་དབང་མེད་པར་ཤེས་ནས་གནོད་བྱེད་ལ་སྙིང་རྗེ་བསྐྱེད་པར་བྱའོ། ། གཞུང་
འདིར་རིགས་པ་མང་དུ་གསུངས་པ་ལས་རང་དབང་འགོག་པའི་རིགས་པ་འདི་སྐྱེ་སླ་བ་དང་ཁོང་
ཁྲོའི་གཉེན་པོར་འགྱུར་ཚུལ་ཆེ་བར་གསུངས་སོ །
གསུམ་པ་གནོད་བྱེད་ལ་ཇི་མི་སྙམ་པའི་བཟོད་པ་ནི བག་མེད་པས་ནི སོགས་ཏེ
དེ་ལ། གནོད་བྱེད་རྨོངས་པས་རང་ལའང་གནོད་པ་བྱེད་པ་ནི། གཞན་ལ་གནོད་པ་བྱེད་
པའི་གང་ཟག་རྨོངས་པ་ཁ་ཅིག་ནི་མ་བརྟགས་པར་སྤྱོད་པ་བག་མེད་པའི་དབང་དུ་གྱུར་བས་ནི་
བདག་རང་གི་ལུས་ལའང་བདག་རང་ཉིད་ཀྱིས་ཚེར་མ་ལ་སོགས་པའི་སྟེང་དུ་འགྲོ་བ་དང་ཉལ་
བར་བྱས་ནས་གནོད་པ་བྱེད་པ་དང་ཁ་ཅིག་གཞན་གྱིས་བདག་ཏུ་བཟུང་པའི་བུད་མེད་དང་
ནོར་ལོངས་སྤྱོད་ལ་སོགས་པ་རང་གིས་ཐོབ་པར་བྱ་བའི་ཕྱིར་དུ། དེ་དག་ལ་བསྐམ་ཞིང་ཆགས་
པས་རྔམ་ཞིང་དེའི་དོན་དུ་ཁ་ཟས་དང་བཏུང་བ་གཅོད་པ་དང་དཀའ་ཚེགས་ངལ་དུབ་ལ་སོགས་
མང་པོ་ཉམས་སུ་མྱོང་བར་བྱེད་པ་དང་ཁ་ཅིག་ནི་མི་འདོད་པ་ཐོག་ཏུ་བབ་པའམ་འདོད་པ་
ཐོག་ཏུ་མ་ཁེལ་པའི་རྐྱེན་གྱིས་ཡིད་ལ་མི་འདོད་པའི་ཟུག་རྔུ་དྲག་པོ་བྱུང་བའི་དབང་གིས་རང་གི་
སྐེ་ལ་ཐག་པ་བཏགས་ནས་དཔྱངས་ཏེ་འའགག་ཅིང་འཆི་བར་བྱེད་པ་དང་། དེ་བཞིན་དུ་མེ་ཆུ་
སོགས་འོབས་དང་རི་བྲག་སོགས་གཡང་སར་མཆོངས་པ་དང་། སྦྱར་དུག་སོགས་དུག་དང་
རང་གི་ཁམས་ལ་མི་འཕྲོད་པའི་ཟས་ཟ་བ་དང་ཧ་ཅང་ཟ་ཆེས་པ་དང་མི་ཟ་བར་ཟས་གཅོད་པ་
དང་། གཞན་ཁ་ཅིག་གིས་ངན་སོང་གི་རྒྱུ་བྱེད་པའི་བསོད་ནམས་མ་ཡིན་པ་སྡིག་པ་མི་དགེ་བ་
འབའ་ཞིག་སྤྱོད་པ་ཡིས། རང་གིས་རང་ལ་ཚེ་འདི་ཕྱི་ཀུན་ཏུ་གནོད་པ་བྱེད་པའང་མངོན་སུམ་
དུ་མཐོང་ཐོས་ཀྱི་ཡུལ་ཏུ་གྱུར་བ་ཡིད་པས་ན་གནོད་པ་བྱེད་པ་རྒྱུ་མཚན་དུ་བྱས་ནས་གཞན་ལ་ཁྲོ་
མི་རིགས་པའོ། དེས་ན་གནོད་བྱེད་སྙིང་རྗེའི་ཡུལ་དུ་གཟུང་རིགས་པ་ནི། གཞན་ཡང་
དུས་གང་གི་ཚེ་འགའ་ཞིག་ཉོན་མོངས་པ་དྲག་པོའི་གཞན་དབང་དུ་གྱུར་བས། བདག་རང་གི་
ཡིད་ལ་ཤིན་ཏུ་སྡུག་ཅིང་ཆེས་ཕངས་པ་རང་ཉིད་ཀྱང་གསོད་པར་བྱེད་པ་ཡང་མཐོང་ན། དེ་ཡི་
ཚེ་གང་ཟག་ས་པ་དེ་ང་་གཞན་གྱི་ལུས་ལ་གནོད་པ་མི་བྱེད་པར་ཇི་ལྟར་འགྱུར་ཏེ་མི་འགྱུར་
133-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ཟག་དེ་ལ་ཁྲོ་མི་རིགས་ཏེ་དབྱུག་པ་སོགས་སྐྱེས་བུས་རྦད་པ་བཞིན་དུ། དགྲ་དེ་ཡང་ཉོན་མོངས་
པ་ཞེ་སྡང་གིས་རང་དབང་མེད་པར་གནོད་པ་བྱེད་པ་ལ་བསྐུལ་ཞིང་རྦད་པས ཉིས་ན་སྟེ་རྣམ་
པ་གཅིག་ཏུ་ན་ཞེ་སྡང་ལ་ཁྲོ་བར་རིགས་སམ། གཅིག་ཏུ་ན་ཁྲོ་མི་རིགས་ལ་ཉིས་ནའང་གཉིས་
སུན་ཞེ་སྡང་ལ་ཁྲོ་རིགས་ཀྱི་གཞན་ལ་ཁྲོ་མི་རིགས་སོ། ། ཉིས་ན་ཞེས་པ་ཡང་ན་དང་ཅིས་ཀྱང་
ཁྲོ་རིགས་ན་སོགས་བཤད་ཚུལ་མང་ངོ་། གནོད་པ་བྱས་བའི་ལེ་ལན་དུ་བསམ་ན་ཁྲོ་མི་
རིགས་པ་ནི། །ད་ལྟ་གནོད་བྱེད་ཀྱི་དགྲས་རང་ལ་སྲོག་གཅོད་པ་ནོར་འཕྲོག་པ་རྡུང་རྡེག་ལ་
སོགས་པ་བྱས་ནས་སྡུག་བསྔལ་མྱོང་བ་འདི་རྒྱུ་མེད་པ་ལས་བྱུང་བ་དང་མི་མཐུན་པའི་རྒྱུ་
ལས་བྱུང་བ་མིན་གྱི་རྗེས་མཐུན་གྱི་རྒྱུ་ལས་བྱུང་བར་ངེས་ལ། དེ་ཡང་རང་གིས་མ་བྱས་པའི་
ལས་ངན་གྱི་འབྲས་བུ་མྱོང་མི་སྲིད་པས་བདག་གིས་སྔོན་ཆད་ཚེ་རབས་སྔ་མ་དག་དུ་སེམས་ཅན་
གཞན་ལ། ད་ལྟ་རང་ལ་བྱུང་བ་འདི་འདྲ་བ་ཡི་གནོད་པ་དུ་མ་བྱས་པར་མངོན་ལ། དེ་ལྟར་
མི་དགེ་བའི་ལས་ཀྱིས་གནོད་བྱེད་ཀྱི་དགྲ་བོ་རང་དབང་མེད་པར་བསྐུལ་ནས་ཚེ་འདིར་མི་འདོད་
པའི་གནོད་པ་སྣ་ཚོགས་འདི་བྱུང་བ་ཡིན་པར་ངེས་སོ། རྒྱུ་མཚན་དེ་བས་ན་སྔར་སེམས་
ཅན་ལ་གནོད་ཅིང་འཚེ་བར་བྱེད་པ་བདག་ལ་དེའི་རྒྱུ་མཐུན་དུ་བུ་ཡོན་འཇལ་བ་བཞིན་དུ་ད་
ལྟའི་གནོད་པ་འདི་ལྟ་བུ་འབྱུང་བ་རིགས་སྙམ་དུ་ལས་འབྲས་བསླུ་མེད་བསམ་སྟེ་ལེ་ལེན་རང་ལ་
བདས་ནས་གཞན་ལ་ཁྲོ་བར་མི་བྱའོ། ལུས་བཟུང་བའི་ལེ་ལེན་དུ་བསམས་ནས་ཁྲོ་མི་རིགས་
པ་ནི། གནོད་བྱེད་ཀྱི་དགྲ་དེ་ཡི་མཚོན་རལ་གྲི་སོགས་དང་གནོད་བྱ་བདག་གི་ལུས་གཉིས་ཀ་
ཚོགས་པ་ནི་རྨ་ལ་སོགས་པའི་སྡུག་བསྔལ་རྒྱུ་མེད་ན་མི་འབྱུང་བ་ཡིན་པར་མཚུངས་ཏེ་འདི་ལྟར་
དགྲ་དེས་གནོད་བྱེད་ཀྱི་མཚོན་བྱུང་བདག་གིས་གནོད་བྱའི་ལུས་ཕྱུང་ནས་གཉིས་ཀ་ཚོགས་པས་
རྨའི་སྡུག་བསྔལ་བྱས་པ་ཡིན་ན་བདག་གཞན་གཉིས་པོ་ལས་གང་ཞིག་ལ་ནི་ཁྲོ་བར་བྱ་སྟེ་གཉིས་
ཀ་ཉེས་པ་མཚུངས་པར་ཡོད་པས་གཞན་གྱི་སྡུག་བསྔལ་འབྱུང་བའི་རྐྱེན་མཚོན་ཆ་ཕྱུང་ནས་རྨ་
བྱས་པ་ལ་ཁྲོ་ན་བདག་གིས་ཀྱང་གནོད་པའི་རྒྱུའ མ སྡུག་བསྔལ་གྱི་གཞིར་གྱུར་བའི་ལུས་
བཟུང་བ་ལའང་ཁྲོ་རིགས་ལ། བདག་ལ་མི་ཁྲོ་བར་གཞན་ལ་ཁྲོ་བ་ནི་ཤིན་ཏུ་མི་རིགས་སོ།
་ཡང་རྒྱུ་རྐྱེན་ཚོགས་པ་ལས་འབྲས་བུ་འབྱུང་བ་རྟེན་འབྲེལ་གྱི་ཆོས་ཉིད་ཡིན་ལ། རྒྱུ་རྐྱེན་མ་
ཚང་ན་འབྲས་བུ་མི་འབྱུང་བའང་དེ་དང་འདྲ་བས་གནོད་བྱའི་ལུས་དང་གནོད་བྱེད་ཀྱི་མཚོན་
གང་རུང་རེ་མེད་ནའང་རྨའི་སྡུག་བསྔལ་འབྱུང་མི་རིགས་སོ། དེས་ན་ཁྲག་དང་ཆུ་སེར་སྨིན་
པའི་ཤུ་བ་མི་ཡི་གཟུགས་ཀྱི་རྣམ་པ་འདྲ་བ། བརྡུང་བརྡེག་སོགས་ཀྱི་རྐྱེན་ཅུང་ཟད་ཙམ་གྱིས་
ཀྱང་རེག་ཏུ་མི་བཟོད་པ་ཚ་གྲང་དང་ན་ཚ་སོགས་ཆུང་ངུའང་བསྲན་མི་བཟོད་པའི་སྡུག་བསྔལ་
ཅན་གྱི་ལུས་འདི་ལ། ཆགས་སྲེད་ཀྱིས་ཞེན་ཅིང་ཤེས་རབ་ཀྱི་མིག་མ་རིག་པས་ལྡོངས་པ་བདག་
135 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
གིས་ང་ཡི་བར་བཟུང་བར་གྱུར་ན། ཚེར་མ་དང་མེ་སྟག་ཙམ་གྱིས་ཀྱང་གནོད་རིགས་ན། དེ་
འདྲའི་ལུས་ལ་གནོད་པ་བྱུང་བ་ལ་གཞན་སུ་ལ་ཁྲོ་མི་རིགས་ཏེ དེ་ལྟའི་གནོད་པའི་རྒྱུ་ལུས་
ངན་པ་བཟུང་བས་ཉེས་ཤིང་ལན་པས་སོ། རྨ་ཤུ་རྩིག་པ་ལ་ཐུག་པའི་སྡུག་བསྔལ་གཞན་ལ་
ཁྲོ་མི་རིགས་པ་བཞིན་ཡིན་པར་གསུངས་སོ། ལས་ངན་བསགས་པའི་ལེ་ལན་བསམ་ནས་ཁྲོ་
མི་རིགས་པ་ནི། ལས་འབྲས་ཀྱི་ཚུལ་ལ་རྨོངས་པའི་བྱིས་པ་རྣམས་ནི་འབྲས་བུ་སྡུག་བསྔལ་ཆུང་
ངུ་ཙམ་ཡང་མི་འདོད་ཅིང་། སྡུག་བསྔལ་གྱི་རྒྱུ་སྲོག་གཅོད་སོགས་གཞན་ལ་གནོད་པའི་སྡིག་པ་
ཆེན་པོ་ལ་བསྐམ་ཞིང་ཆགས་པས་ན རང་གི་སྔར་བསགས་ཀྱི་ལས་ངན་གྱི་ཉེས་པས་བསྐྱེད་
པའི་འབྲས་བུ་ད་ལྟ་རང་ལ་སྡུག་བསྔལ་གྱི་གནོད་པ་བྱུང་བར་གྱུར་པ་ན། གཞན་ལ་ཁྲོ་བའམ་
བཀོན་དུ་ཅི་ཞིག་ཡོད་ཅེས་མེད་དོ། ། ལས་ཀྱིས་ཉེས་པའི་རྒྱུ་མཚན་དེ་ཉིད་དཔེས་བསྟན་པ་
ནི། དཔེར་ན་དམྱལ་བའི་སྲུང་མ་རྣམས་དང་། ཤིང་ལྗོན་པའི་ལོ་མ་རལ་གྲི་ལྟར་གྱུར་ཏེ་ལུས་
གཤེགས་པའི་རལ་གྲི་ལོ་མའི་ནགས་ཚལ་དང་ཤལ་མ་ལི་སོགས་སུ་བུད་མེད་དང་བྱ་རྡོ་རྗེའི་མཆུ་
ཅན་ལ་སོགས་པས་དམྱལ་བ་པ་རྣམས་ལ་སྡུག་བསྔལ་བསྐྱེད་པ་ནི། གཞན་སུས་ཀྱང་བྱས་པ་
མིན་གྱི དམྱལ་བ་པ་རང་གི་ལས་ངན་གྱིས་བསྐྱེད་པ དེ་ལ་བཟློག་ཏུ་མེད་ཅིང་ལེ་ལན་གཞན་
ལ་བདའ་རུ་མེད་པ་ལྟར་རང་གི་སྐྱེ་སྔོན་སྲོག་གཅོད་སོགས་སེམས་ཅན་ལ་གནོད་པ་སྣ་ཚོགས་ཀྱི་
ལས། མངོན་པར་འདུ་བྱས་པ་ཉིད་ཀྱིས་ད་ལྟ་རང་གི་ལུས་སྲོག་ལ་སྡུག་བསྔལ་སྣ་ཚོགས་འབྱུང་
བ་འདི་བསྐྱེད་པ་ཡིན་ན། གཞན་གང་ཞིག་ལ་ནི་ཁྲོ་བར་བྱ་སྟེ་སུ་ལའང་ཁྲོ་མི་རིགས་ཏེ་རྒྱུ་ལས་
ངན་གྱིས་བསགས་པའི་འབྲས་བུ་ཡིད་དུ་མི་འོང་བ་ཐོག་དུ་སྨིན་པ་ཡིན་པས་ཕྱིར་རོ། ། དེས་
ན་འབྲས་བུ་སྡུག་བསྔལ་མི་འདོད་ན་རྒྱུ་སྡིག་པ་སྤོང་པ་ལ་འབད་པར་བྱའོ། ། ཁྲོ་བའི་རྒྱུ་
མཚན་ཕྱིན་ཅི་ལོག་ཏུ་བསྟན་པ་ནི། བདག་གི་སྔོན་གནོད་པའི་སྡུག་བསྔལ་མྱོང་འགྱུར་གྱི་ལས་
ངན་བསགས་པ་རྣམས་ཀྱིས་སེམས་རྒྱུད་བསྐུལ་བར་བྱས་ནས། བདག་ལ་ཚེ་འདིའི་སྐབས་སུ་
མི་འདོད་པའི་གནོད་པ་སྣ་ཚོགས་བྱེད་པའི་དགྲ་འདི་རྣམས་འབྱུང་སྟེ། དེ་ལྟ་བུའི་དགྲ་གང་
དག་གིས་བདག་ལ་གནོད་པ་བྱས་པའི་ལས་ངན་དེས་ནི་གནོད་བྱེད་ཀྱི་དགྲ་དེ་དག་སེམས་ཅན་
དམྱལ་བར་འདོང་བ་སྟེ་འགྲོ་བར་འགྱུར་ན། བདག་འབའ་ཞིག་གིས་གནོད་བྱེད་ཀྱི་དགྲ་དེ་
དག་མ་བརླག་གམ་ཞེས་རང་གི་སེམས་ལ་བོས་ནས་ཁྱོད་ཀྱིས་དེ་དག་བརླག་པར་བྱས་པས་ན་རང་
གི་ལས་ངན་གྱིས་གཞན་སྡུག་བསྔལ་གྱི་རྒྱུ་ལ་སྦྱར་བ་ཡིན་པས། གལ་ཏེ་ཁྲོ་ན་དགྲ་དེ་དག་
བདག་ལ་ཁྲོ་རིགས་ཀྱི་དགྲ་དེ་ལ་བདག་ཁྲོ་མི་རིགས་སོ། ། གཞན་ཡང་གནོད་བྱེད་འདི་དག་
ལ་ནི་བཟོད་པ་སྒོམ་པའི་དམིགས་རྟེན་བཅས་ནས བཟོད་པ་སྒོམ་པས་བདག་གིས་ཚེ་རབས་
དུ་མར་སེམས་ཅན་ལ་གནོད་པ་བྱས་པས་སྡིག་པ་མང་དུ་འབྱང་ལ། བདག་གི་ལས་ངན་གྱིས་
136

སྤྱོད་འཇུག་འ གསལ་བྱེད་ཉི་ཟླའི་སྣང་བ
བསྐུལ་ཞིང་རྦད་ནས་ཕ་རོལ་གྱི་དགྲས་བདག་ལ་གནོད་པ་བྱས་པ་ལ་བརྟེན་ནས་དེ་དག་ནི་ཡུན་
རིང་བོའི་བར་དུ་སྡུག་བསྔལ་བཟོད་གླགས་མེད་པ་མྱོང་བའི་དམྱལ་བར་འདོང་བར་འགྱུར་བས་
ཕྱིར་ན། བདག་ནི་དགྲ་དེ་དག་ལ་དམྱལ་བའི་གནོད་པ་ཆེན་པོ་སྟེར་བར་བྱེད་པ་པོ་ཡིན་ལ་
གནོད་བྱེད་དེ་དག་ནི་བདག་ལ་བཟོད་པ་སྒོམ་པའི་རྟེན་དང་སྡིག་པ་སྦྱོང་བའི་གྲོགས་བྱས་པའི་སྒོ་
ནས་ཕན་པ་ཆེན་པོ་འདོགས་བྱེད་ཡིན་ན། ཕྱིན་ཅི་ལོག་ཏུ་རྒྱུ་མཚན་ཅི་ཡི་ཕྱིར་མ་རུངས་པའི་
སེམས་རྨོངས་པ་ཁྱོད་ཁྲོ་བར་བྱེད་དེ་ཕན་འདོགས་བྱེད་པ་ལ་དགའ་བར་བྱས་ནས་དྲིན་དུ་གཟོ་
རིགས་ཀྱི་ཁྲོ་བར་བྱ་མི་རིགས་སོ། ། དོན་དེ་ལ་འགལ་བ་སྤོང་བ་ནི འོ་ན་བཟོད་པ་སྒོམ་པ་
པོ་ཁྱོད་རང་ཉིད་གནོད་བྱེད་ཀྱི་དགྲ་དེ་དག་དམྱལ་བར་འཕེན་མཁན་གྱི་བྱེད་པ་པོ་གྱུར་བས་
དམྱལ་བར་འགྲོའོ་ཞེ་ན གལ་ཏེ་བདག་ལ་གནོད་བྱེད་དེ་དམྱལ་བར་ལྟུང་ན་བསམ་པ་དང་
གནོད་ལན་བྱ་སྙམ་པའི་བསམ་པ་ངན་པ་མེད་ཅིང་དེ་དག་སྡུག་བསྔལ་དང་བྲལ་ན་ཅི་མ་རུང་
སྙམ་པའི་རྗེས་བརྩེའི་བསམ་པ་བཟང་བོ་ཡི་སྒོ་ནས་བཟོད་པ་སྒོམ་པའི་ཡོན་ཏན་ཡོད་ན་བསམ་
པའི་ཡོན་ཏན་གྱི་ཆེ་བ་དེའི་སྟོབས་ཀྱིས་དམྱལ་བར་མི་འགྲོ་ཞིང་སྡིག་པ་མང་དུ་འབྱང་བར་འགྱུར་
རོ ། འོ་ན་གནོད་བྱེད་ཕ་རོལ་པོ་དེ་ཁྱོད་ལ་ཕན་འདོགས་བྱེད་པ་ཡིན་པས་བསོད་ནམས་
ཆེན་པོ་འཐོབ་ཀྱི་དམྱལ་བར་འགྲོ་བ་མི་རིགས་སོ་ཞེ་ན། གལ་ཏེ་བཟོད་པ་སྒོམ་པ་པོ་བདག་
གིས་ཐབས་མཁས་ཀྱི་སྒོ་ནས་བདག་གི་སེམས་ཁོང་ཁྲོ་དང་ལས་ངན་ལས་བསྲུངས་ནས་བཟོད་པ་
སྒོམ་པས་སྡིག་པ་དག་ནས་དམྱལ་བར་མི་འགྲོ་ཞིང་བསོད་ནམས་ཐོབ་པ་ཡིན་ན། བཟོད་པའི་
རྟེན་བྱེད་པའི་དགྲ་བོ་དེ་དག་ལ་ནི་བཟོད་པའི་དམིགས་རྐྱེན་བྱེད་པའི་སྐབས་འདིར་འདི་ལ་
བཟོད་པ་སྒོམ་པའི་གྲོགས་བྱའོ་སྙམ་པའི་བསམ་པ་དགེ་བ་མེད་པས་བསོད་ནམས་ཆེན་པོ་ཅི་ཞིག་
བྱུང་ངམ་མི་འབྱུང་ལ་གནོད་པ་བྱེད་འདོད་ཀྱི་བསམ་པ་ངན་པ་ཡོད་པས་དམྱལ་བར་འགྲོ་བ་ཡིན་
ནོ་ཞེས་པའོ། ། འོ་ན་ཚུར་ལ་གནོད་པ་བྱེད་པ་ཕན་འདོགས་བྱེད་པ་ཡིན་ན་ཕར་ལ་ཡང་བྱས་
ཤེས་དྲིན་གཟོ་བའི་ཆེད་དུ་གནོད་ལན་བྱེད་རིགས་སོ་ཞེ་ན། འོན་དེ་ཚུར་གཤེ་སྐུར་དང་རྡུང་
རྡེག་སོགས་བྱེད་པའི་ལན་དུ་ཕར་ལ་ཡང་དེ་བཞིན་དུ་གཤེ་སྐུར་སོགས་གནོད་པ་བྱས་ན
གནོད་བྱེད་དེ་དག་ཀྱང་རྒྱུ་ཁོང་ཁྲོ་ཤས་ཆེར་གོང་འཕེལ་དུ་སྐྱེ་བ་དང་འབྲས་བུ་དམྱལ་བར་འགྲོ་
བ་གང་ལ་བསྲུང་བར་མ་གྱུར་ལ། བདག་གི་བྱང་ཆུབ་ཀྱི་སྤྱོད་པ་དགེ་སྦྱོང་གི་ཆོས་བཞི་དང་
བྱམས་སྙིང་རྗེ་སྒོམ་པར་ཁས་བླངས་པའང་ཉམས་པར་འགྱུར་ཞིང་མགལ་དུམ་ལ་ཡང་ཁོང་ཁྲོ་
བསྐྱེད་པར་མི་བྱའོ་ཞེས་གསུངས་པ་དང་ཡང་འགལ་ལ། རྒྱུ་མཚན་དེས་ན་དཀའ་ཐུབ་ཐམས་
ཅད་ཀྱི་མཆོག་བཟོད་པའང་ཞིག་པར་ངེས་པས་དམྱལ་བར་འགྲོ་བར་འགྱུར་བས་ན། རང་
གཞན་ཕུང་བའི་རྒྱུ་ཁོང་ཁྲོ་བསྐྱེད་ནས་གནོད་ལན་བྱ་མི་རིགས་ཀྱི་བཟོད་པ་དང་སྙིང་རྗེ་སྒོམ་པ་
- 137

༄༅།།གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
ལ་ནན་ཏན་བྱ་རིགས་ཏེ། རང་ཉིད་ཀྱིས་བཟོད་པ་བསྒོམ་པ་དང་ཕ་རོལ་བོ་ཉམས་སོ་རེ་སྡུག་
སྙམ་དུ་སྙིང་རྗེ་སྒོམ་པ་ལས་ལྷག་པའི་དམྱལ་བར་འགྲོ་བ་ལས་སྲུང་ཐབས་ཅི་ཡང་མེད་པས་སོ།།
གཉིས་བ་བདག་ལ་བརྙས་སོགས་གསུམ་བྱེད་པ་ལ་བཟོད་པ་སྒོམ་པ་ནི། ཡིད་ནི་ལུས་
ཅན སོགས་ཏེ དེ་ལ། བརྙས་སོགས་ཀྱིས་གང་ལའང་མི་གནོད་པས་ཁྲོ་མི་རིགས་པ་ནི
ཡིད་དམ་སེམས་ནི་ལུས་ཅན་ཏེ་གཟུགས་ཅན་གྱི་དངོས་པོ་མ་ཡིན་པས་གནོད་བྱེད་ཀྱི་དགྲ་སུས་
ཀྱང་གནས་གང་དུའང་རྡུང་རྡེག་བརྙས་སྨོད་སོགས་བྱས་ནས་ནམ་ཡང་གཞོམ་པར་མི་ནུས་སོ། །
འོན་ཀྱང་རང་གི་རྣམ་པར་རྟོག་པས་ལུས་ལ་བདག་ཏུ་མངོན་པར་ཞེན་པས་ན། བརྡུང་བརྡེག་
སོགས་བྱས་པས་ལུས་འདི་ལ་ནི་དངོས་སུ་སྡུག་བསྔལ་དག་གིས་གནོད་པར་སྣང་བ་དེའི་དབང་
གིས་བརྒྱུད་ནས་སེམས་ལ་གནོད་པའི་སྣང་བ་འབྱུང་མོད། འོན་ཀྱང་དེ་ལ་ལེགས་པར་་་་
བརྟགས་ཤིང་དཔྱོད་པ་ནི། གཞན་གྱིས་བརྡུང་བརྡེག་སོགས་བྱས་པ་དང་བརྙས་པ་དང་ཚིག་
རྩུབ་མོ་སྨྲ་བ་དང་མི་སྙན་པ་ཡི་ཚིག་མང་པོ་བརྗོད་པ་དེ་ཡི་བདེ་སྡུག་གི་ཚོར་བ་ཅི་ཡང་མེད་
པས། ལུས་བེམ་པོ་ལ་ཅུང་ཟད་ཀྱང་གནོད་པར་མི་འགྱུར་ན་སེམས་ལ་ལྟ་ཅི། དེ་ལྟར་ལུས་
སེམས་གང་ལ་ཡང་མི་གནོད་ན་ཀཱ་ཡེ་སེམས་ཁྱོད་ཅིའི་ཕྱིར་རབ་ཏུ་ཁྲོ་བར་བྱེད་དེ་ཁྲོ་བའི་རྒྱུ་
མཚན་གནོད་པ་བྱས་བ་ཅུང་ཟད་ཀྱང་མེད་པས་ཕྱིར་རོ། ། གཞན་མི་དགའ་བའི་ནམ་ཡང་མི་
གནོད་པས་ཁྲོ་མི་རིགས་པ་ནི། བརྙས་སོགས་ཀྱིས་ལུས་ལ་མི་གནོད་མོད་འོན་ཀྱང་ཕ་རོལ་གྱིས་
བརྙས་སོགས་བྱས་པ་ན་དེ་ཐོས་པའི་རྐྱེན་གྱིས་གཞན་མང་པོ་བདག་ལ་མི་དགའ་པས་དེའི་ཕྱིར་
ཁྲོའོ་སྙམ་ན། སྐྱེས་བུ་གཞན་དག་བདག་ལ་མི་དགའ་བ་དང་མ་དད་ཅིང་སྨོད་པར་བྱེད་པ་དེ་
ཡིས་བདག་ལ་གནོད་ན་བདེན་དུ་ཆུག་ཀྱང་གཞན་མི་དགའ་བ་དེས་ནི་ཚེ་འདིའམ་ཚེ་རབས་
ད་ལའང་བདག་ལ་ཟ་བའམ་འཆའ་བར་འགྱུར་བ་ལྟ་བུའི་གནོད་པ་ཅི་ཡང་མི་བྱེད་པས་ན་གཞན་ལའང
བདག་ནི་རྒྱུ་མཚན་ཅི་ཡི་ཕྱིར་དེ་མི་འདོད་དེ་དཔྱད་ན་མི་འདོད་པའི་རྒྱུ་མཚན་ཅི་ཡང་མི་རྙེད་
པས་དེ་མི་འདོད་པར་བྱེད་མི་རིགས་སོ། ། རྙེད་པ་ལ་སྙིང་བོ་མེད་པས་དེའི་བར་ཆད་བྱེད་པ་
ལ་ཁྲོ་མི་རིགས་པ་ལ། རྙེད་པ་འདོར་ཞིང་ཁྲོས་པའི་སྡིག་པ་བརྟན་པར་གནས་པ་ནི། གཞན་
མི་དགའ་བ་ཙམ་གྱིས་བདག་ལ་མི་གནོད་པ་བདེན་མོད་འོན་ཀྱང་བརྙས་སྨོད་སོགས་བྱས་པས་
གཞན་མི་དད་པར་འགྱུར་ལ་དེ་ལ་བརྟེན་ནས་དེ་དག་ལས་ཟས་ནོར་གོས་སོགས་ཀྱི་རྙེད་པ་ཐོབ་
པའི་བར་ཆད་བྱེད་པའི་ཕྱིར་གལ་ཏེ་བརྙས་སོགས་བྱེད་པ་འདི་བདག་གིས་མི་འདོད་པས་ཁྲོའོ་
སྙམ་ན། བདག་གིས་ཟས་གོས་ཀྱི་རྙེད་པ་མང་པོ་ཐོབ་ཀྱང་འཇིག་པའི་ཆོས་ཅན་ཡིན་པས་ཚེ་
འདི་ཉིད་དུའང་མྱུར་དུ་ཟད་པར་འགྱུར་བའམ་རྙེད་པ་ཐམས་ཅད་འཇིག་རྟེན་འདིར་བཞག་
ནས་ངེས་པར་འདོར་བར་འགྱུར་གྱི་ཕྱི་མར་ཅུང་ཟད་ཀྱང་རྗེས་སུ་མི་འབྲང་པས་མི་ཕན་ལ
- 138

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
རྙེད་པའི་དོན་དུ་བརྙས་སོགས་བྱེད་པ་ལ་ཁྲོ་བའི་སྡིག་པ་དག་ནི་རྗེས་སུ་འབྲང་ཞིང་འབྲས་བུ་
དམྱལ་སོགས་ཀྱི་སྡུག་བསྔལ་མ་མྱོང་བར་མི་འཛད་པའི་རྒྱུད་ལ་བརྟན་པོར་གནས་སོ། ལོག་
འཚོའི་སྡིག་པ་ལྕི་ལ་འཆི་ཁར་མི་ཕན་པ་ནི། དེས་ན་རྙེད་པ་ཆགས་པའི་གཉེན་པོར་འདི་ལྟ
བསམ་པར་བྱ་སྟེ། བདག་ནི་ལོག་འཚོ་དང་བཅས་པའི་རྙེད་པ་ཅུང་ཟད་ཀྱང་མ་གྲུབ་པར་དེང་
ཉིད་དུ་ཤི་ཡང་བླའི་ཞེས་ཤི་ཡང་རུང་གི གཞན་ལ་ཁྲོ་བ་དང་བཅས་པའི་སྒོ་ནས་རྙེད་པ་སྒྲུབ་
པའི་ལོག་འཚོས་ཡུན་རིང་གསོན་པ་ནི་མེ་རུང་ཏེ། བདག་ལྟ་བུ་ལོག་འཚོ་དང་བཅས་པའི་རྙེད་
པ་མང་པོ་ཐོབ་ནས་ཚེ་འདིར་ཡུན་རིང་དུ་གནས་པར་གྱུར་ཀྱང་། འཚོ་བའི་མཐའ་ནི་འཆི་བ་
ལས་མ་འདས་པས་འཆི་བའི་སྡུག་བསྔལ་དེ་ཉིད་ཉམས་སུ་མྱོང་དགོས་པ་ཡིན་ལ། དེ་ཚེ་འཇིག་
རྟེན་ཚེ་འདིའི་བདེ་སྐྱིད་རྙེད་བཀུར་སོགས་གང་གིས་ཀྱང་མི་ཕན་ཞིང་རྗེས་སུ་མི་འབྲང་ལ་ཤི་ནས་
ལོག་འཚོའི་ཉེས་པས་ངན་སོང་དུ་འགྲོ་བས་ཕྱིར་རོ། ། དེ་ལ་ལོག་འཚོ་ལྔ་ནི། རིན་ཆེན་ཕྲེང་
བ་ལས། ཚུལ་འཆོས་རྙེད་དང་བཀུར་སྟིའི་ཕྱིར། ། དབང་བོ་སྡོམ་པར་བྱེད་པ་དེ། ། ཁ་
གསག་རྙེད་དང་བཀུར་སྟིའི་ཕྱིར། ། ཚིག་འཇམ་སྔར་ནི་སྨྲ་བའོ། ། གཞོག་སློང་དེ་ནི་
འཐོབ་བྱའི་ཕྱིར ། གཞན་གྱི་རྫས་ལ་བསྔགས་བྱེད་པའོ། ། ཐོབ་ཀྱིས་འཇལ་པ་རྙེད་པའི་
ཕྱིར མངོན་སུམ་གཞན་ལ་སྨོད་པའོ། ། རྙེད་པས་རྙེད་པ་རྣམས་འདོད་པ ། སྔར་
ཐོབ་པ་ལ་བསྔགས་བྱེད་པའོ། ། ཞེས་སོ། དྲན་པ་ཉེར་བཞག་ཏུ། གང་དུ་འཚོ་བ་ལོག་
པ་ནི། ། ཅུང་ཟད་ཙམ་གྱིས་འཚོ་འགྱུར་བ། ། དེ་ནི་གཤང་འཇིམ་ནུབ་གྱུར་ནས། །
སྲིན་བུ་རྣམས་ཀྱིས་ཟ་བར་འགྱུར། ཞེས་སོ རྙེད་པས་རིང་དུ་འཚོའང་འཆི་ཁར་མི་
ཕན་པ་དཔེ་དང་བཅས་པ་ནི། དཔེར་ན་འགའ་ཞིག་གིས་རྨི་ལམ་དུ་ལོ་བརྒྱར་བདེ་བ་མྱོང་བར་
རྨིས་ནས་སད་པར་གྱུར་བ་གང་ཡིན་པ་དེ་དང་། གང་ཟག་གཞན་ཞིག་གིས་ཡུད་ཙམ་ཞིག་
བར་དུ་བདེ་བར་མྱོང་བར་གྱུར་བ་རྨིས་ནས་སད་པར་གྱུར་བ་གང་ཡིན་པ་སད་པ་དེ་དག་གི་ཚེ་
གཉིས་ཀ་རྨི་ལམ་གྱི་བདེ་བ་རིང་ཐུང་གཉིས་པོ་དེ་ནི་དྲན་པའི་ཡུལ་དུ་འགྱུར་སྲིད་ཀྱི་གང་ཡང་
ཕྱིར་འོང་བའམ། རྗེས་སུ་འབྲང་བ་མེད་པ་དེ་བཞིན་དུ་རྙེད་པ་དང་བཅས་པའི་སྒོ་ནས་ཚེ་རིང་
པོ་ལོ་བརྒྱའི་བར་དུ་བདེ་བ་མྱོང་བ་དང་ཚེ་ཐུང་བ་ལོ་གཅིག་གི་ཟླ་གཅིག་ཙམ་ལ་བདེབདེ་བ་སྤྱད་པ་
གཉིས་ཀ་ཡང་འདྲ་སྟེ། འཆི་བའི་དུས་ན་དྲན་པའི་ཡུལ་དུ་འབྱུང་བ་དེ་ཙམ་ལས་སྔ་མ་དེ་
འདྲར་ཟད་ཀྱི་ཡུན་རིང་ཐུང་གི་བདེ་བ་གཉིས་ཀ་ཕྱིར་འོང་ནས་ཉམས་སུ་མྱོང་བ་ནི་མི་སྲིད་པས་
ལོག་འཚོ་དང་བཅས་པའི་རྙེད་པ་ལ་སྲེད་པར་བྱ་མི་རིགས་སོ། ། འཆི་དུས་རྙེད་མ་རྙེད་ལ་
ཁྱད་པར་མེད་པ་ནི། རྙེད་པ་ཐོབ་པས་འཆི་ཁར་ཅུང་ཟད་ཀྱང་མི་ཕན་ཏེ། རྙེད་པ་ཆུང་ངུ་
ཙམ་མ་ཡིན་པར་ཟས་གོས་ནོར་སོགས་ཀྱི་རྙེད་པ་ཤིན་ཏུ་མང་པོ་ཐོབ་པར་གྱུར་ཏེ། དུས་ཡུན་
139 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཐུང་ངུ་ཙམ་མ་ཡིན་པར་ཡུན་ཤིན་ཏུ་རིང་པའི་དུས་སུ་བདེ་བ་མང་པོ་ལ་ཅི་འདོད་དུ་ལོངས་སྤྱད་
པར་བྱས་ཀྱང་མཐར་འཆི་བའི་དུས་སུ་ཟས་གོས་ལོངས་སྤྱོད་ཐམས་ཅད་ཆོམ་པོས་འཕྲོགས་
ཤིང་བཅོམ་ནས་ཅི་ཡང་མེད་པར་བྱས་པ་ཇི་ལྟ་བ་བཞིན་དུ། སྐེད་དཀྲིས་ཀྱི་གོས་ཙམ་ཡང་མེད་
པས་སྒྲེན་མོ་ནོར་དང་ལམ་རྒྱགས་གང་ཡང་འཁྱེར་རྒྱུ་མེད་པས་ལག་པ་སྟོང་བར་འཇིག་རྟེན་ཕ་
རོལ་ཏུ་འགྲོ་དགོས་པས་ཕྱིར་རོ། ། རྙེད་པ་མ་ཐོབ་ཅིང་བདེ་བ་སྤྱད་རྒྱུ་མ་བྱུང་བ་དག་ཀྱང་
སྒྲེན་མོ་ལག་པ་སྟོང་བར་འགྲོ་ས་སྔ་མ་དང་འདྲ་བས་ན་འཆི་ཁར་ཕན་པའི་ཆོས་ཤིག་མ་
འགྲུབ་ཕྱིན་ཆད་རྙེད་པ་ཐོབ་མ་ཐོབ་གཉིས་ཀ་འཆི་བའི་དུས་སུ་ཁྱད་པར་ཅུང་ཟད་ཀྱང་མེད་
དོ། ། དེས་ན་ཁོང་ཁྲོ་དང་ལོག་འཚོ་གཉིས་ཀ་ཉེས་དམིགས་ཤིན་ཏུ་ཆེ་ཞིང་རྙེད་བཀུར་ནི་
འདི་ཕྱི་ཀུན་ཏུ་དགོས་པའི་དོན་དང་ཕན་པའི་སྙིང་བོ་ཅུང་ཟད་ཀྱང་མེད་པས་ཕྱིར་རོ། །
སྙིང་བོ་ཡོད་པས་སྒྲུབ་རིགས་པར་འདོད་པ་འགོག་པ་ནི། གལ་ཏེ་རྙེད་པ་མང་པོ་ཐོབ་པར་གྱུར་
བས་ཟས་གོས་སོགས་འཚོ་པའི་མཐུན་རྐྱེན་ཐམས་ཅད་ལེགས་པར་ཚང་ནས་ཡུན་རིང་དུ་གསོན་
པར་གྱུར་ན་སྟོབས་བཞིའི་བཤགས་པས་སྡིག་པ་ཟད་པའི་ཐབས་དང་སྦྱིན་པ་གཏོང་བ་ཚུལ་
ཁྲིམས་སྲུང་བ་སོགས་བསོད་ནམས་གསོག་ཅིང་འཕེལ་པའི་ཐབས་བྱས་ཀྱང་ཆོག་པས་དགོས་པའི་
དོན་ཆེ་ལ་དེས་ན་རྙེད་པ་ལ་སྙིང་བོ་ཡོད་པས་སྒྲུབ་རིགས་ལ་དེའི་བར་ཆད་བྱེད་པ་ལ་ཁྲོ་རིགས་སོ་
ཞེ་ན། རྙེད་པ་ཐོབ་པས་འཆི་ཁར་མི་ཕན་པ་གོང་དུ་བཤད་པ་ལྟར། གསོན་པའི་དུས་སུ་ཡང་
ཕན་པར་དཀའ་སྟེ་བསོད་ནམས་ཅན་ཁ་ཅིག་ཆོས་མཐུན་གྱི་རྙེད་པ་ལ་བརྟེན་ནས་སྡིག་ཟད་
བསོད་ནམས་འཕེལ་པ་འབྱུང་སྲིད་ནའང་ཕལ་ཆེར་ལ་མི་ཕན་པར་མ་ཟད་གནོད་པའི་རྒྱུ་ཆེན་
པོར་ཡང་འགྱུར་ཏེ། .བསོད་ནམས་བསགས་པ་དང་སྡིག་པ་འཛད་པའི་ཕྱིར་རྙེད་པ་སྒྲུབ་པའི་
དོན་དུ་ཞུགས་པ་ན་དེའི་གེགས་དང་བར་ཆད་བྱེད་པ་ལ་སེམས་ཁྲོས་པར་གྱུར་ན། སྔར་བཤད་
པ་ལྟར་བསྐལ་པ་བརྒྱ་སྟོང་སོགས་དུ་མར་བསགས་པའི་བསོད་ནམས་དགེ་བའི་ཚོགས་ཐམས་
ཅད་བཅོམ་ཞིང་ཟད་པར་བྱེད་པ་དང་ཁོང་ཁྲོས་བསྐྱེད་པའི་སྡིག་པའི་ཕུང་བོ་ཆེན་པོ་ཡང་འཕེལ་
བར་མི་འགྱུར་རམ་སྟེ་འགྱུར་བའི་ཕྱིར་རོ། དེས་ནི་དེ་ལྟར་བསམ་པ་ཕྱིན་ཅི་ལོག་ཏུ་གྱུར་
བར་སྟོན་ཏེ་བསོད་ནམས་འཕེལ་བར་འདོད་ཀྱང་འཛད་པའི་རྒྱུ་དང་སྡིག་པ་འཛད་པར་འདོད་
ཀྱང་འཕེལ་བའི་རྒྱུར་སོང་བས་སོ དེ་བས་ན་བྱང་སེམས་ཀྱིས་དོན་མེད་པ་ཡུན་རིང་དུ་
འཚོ་བ་ཙམ་དོན་དུ་མི་གཉེར་ལ་སྡིག་པ་འཛད་ཅིང་བསོད་ནམས་འཕེལ་པ་དོན་དུ་གཉེར་ནས་དེ་
ལྟ་བུའི་དགོས་པ་གང་གི་དོན་དུ་རྙེད་པ་དང་བཅས་ཏེ་བདག་ནི་ཡུན་རིང་གསོན་པར་འདོད་པ་
ཡིན་ན་རྙེད་པའི་དོན་དུ་ཁོང་ཁྲོ་སྐྱེས་བའི་དབང་གིས་ཆེད་དུ་གཉེར་བྱའི་བསོད་ནམས་དགེ་བའི་
ལས་དེ་ཉིད་གལ་ཏེ་ཉམས་ཤིང་ཟད་པར་གྱུར་ན། ཁོང་ཁྲོ་སོགས་ལ་བརྟེན་ནས་སྡིག་པ་མི་དགེ་
140

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
བ་འབའ་ཞིག་བྱེད་པ་ཡི་སྒོ་ནས། ཡུན་རིང་དུ་འཚེ་ཞིང་གསོན་པ་དེས་ཀོ་ཅི་ཞིག་བྱ་སྟེ
དགོས་པའི་དོན་ཅི་ཡང་མེད་པས་ན་རྙེད་པའི་བར་ཆད་བྱེད་པ་ལ་ཁྲོ་བར་མི་བྱའོ། ། གཞན་
གྱི་དད་པ་ཉམས་པར་བྱེད་དོ་ཞེས་ཁྲོ་མི་རིགས་པ་ནི། གལ་ཏེ་རྙེད་པའི་བར་ཆད་བྱེད་པ་ཙམ་
ལ་ཁྲོ་མི་རིགས་ཀྱང་། གཞན་གྱིས་རང་ལ་མི་སྙན་པ་སྨྲ་བ་ནི་སྐྱོན་གྱི་རིགས་གང་ཡོད་སྒྲོགས་
ཤིང་ཡོན་ཏན་གྱི་རིགས་གང་ཡོད་བཅབས་ནས་སྨོད་པར་བྱེད་པའི་སྒོ་ནས་བདག་སུན་འབྱིན་
པར་བྱེད་པ་ཡིན་པས་དེ་ལ་བརྟེན་ནས་རང་ལ་དད་གུས་ཡོད་པའི་གདུལ་བྱ་སེམས་ཅན་དག་གི་
རྒྱུད་ཀྱི་དཀར་ཆོས་ཐམས་ཅད་ཀྱི་རྩ་བ་དད་པ་དེ་ཉིད་ཉམས་པར་བྱེད་པས་ན། བདག་ལ་མི་
སྙན་པ་སྨྲ་བ་ལ་ཁྲོའོ་ཞེ་ན། དེ་ལྟར་གཞན་རྒྱུད་ཀྱི་དགེ་བ་ཉམས་པ་ལ་ཁྲོ་ན། རང་ལ་དེ་སྐད་
སྨྲ་བ་ལ་ཁྲོ་བར་མ་ཟད་གཞན་ལ་མི་སྙན་པ་བརྗོད་པ་ལའང་སེམས་ཁྱོད་རང་ལ་མི་སྙན་པ་ལ་ཟེར་
བ་དེ་བཞིན་དུ་ཅི་སྟེ་ཁྲོ་བར་མི་བྱེད་དེ། དེས་ཀྱང་གང་ཟག་གཞན་ལ་དད་པའི་དགེ་བ་དེ་ཉིད་
ཉམས་པར་བྱེད་པས་སོ འོན་ཏེ་གང་ཟག་གཞན་ལ་དད་ད་པ་ནི་དམིགས་ཡུལ་
གང་ཟག་གཞན་དེ་ཉིད་ལ། སྐྱོན་ཡོན་ཡོད་མེད་སོགས་ཀྱི་རྐྱེན་གཞན་ལ་རག་ལས་པས་དེ་ལ་
བདག་ཁྲོས་ཀྱང་མི་ཕན་ནོ་སྙམ་ནས་གང་ཟག་གཞན་ལ་མི་སྙན་པ་སྨྲ་བ་དང་དད་པ་མེད་པ་དེ་ལ་
སེམས་ཁྱོད་མི་ཁྲོ་བར་བཟོད་པར་བྱེད་པ་ཡིན་ན། རང་ལ་མི་སྙན་པ་སྨྲ་བའི་གང་ཟག་དེ་ལ་
ཡང་རང་དབང་མེད་པར་རྐྱེན་གཞན་ཉོན་མོངས་པ་རྒྱུད་ལ་སྐྱེས་པའི་གཞན་དབང་དུ་གྱུར་པ་ལ་
རག་ལས་པས་ན། རང་ལ་སྨོད་ཅིང་མི་སྙན་པ་སྨྲ་བ་ལ་སེམས་ཁྱོད་རྒྱུ་མཚན་ཅིའི་མི་བཟོད་དེ་
སྔ་མ་དང་རྒྱུ་མཚན་མཚུངས་པས་ཕྱིར་བཟོད་པར་བྱ་རིགས་ཀྱི་ཁྲོ་མི་རིགས་སོ། ། འདི་དག་
ནི་བདག་ལ་བརྙས་སོགས་གསུམ་བྱེད་པ་ལ་ཡིད་མི་བདེ་བ་དང་ཁྲོ་བ་སྤངས་ནས་ཡིད་བདེ་བ་
དང་བཟོད་པ་སྒོམ་པའི་ཚུལ་ལོ།
གཉིས་པ་བདག་གི་བཤེས་ལ་མི་འདོད་པ་བྱེད་པ་ལ་བཟོད་པ་སྒོམ་པ་ནི། སྐུ་གཟུགས་
མཆོད་རྟེན་སོགས་ཏེ། དེ་ལའང་ཆོས་ལ་ངེས་སེམས་ཀྱི་བཟོད་པས་ཁྲོ་བ་དགག་པ་ལ།
གནོད་མེད་ཀྱི་ལུས་ལ་ཉེས་པ་བྱེད་པ་ལ་ཁྲོ་མི་རིགས་པ་ནི། རང་ལ་གནོད་པ་བྱེད་པ་ལ་ཁྲོ་མི་
རིགས་ཀྱང་དཀོན་མཆོག་དང་དཀོན་མཆོག་གི་རྟེན་སོགས་དད་པའི་ཡུལ་ལ་གནོད་པ་བྱེད་པ་ལ་
ཁྲོས་ཀྱང་ཉེས་པ་མེད་དོ་ཞེ་ན། སངས་རྒྱས་ཀྱི་སྐུ་གཟུགས་དང་མཆོད་རྟེན་བརྒྱད་ལ་སོགས་
པའི་མཆོད་རྟེན་དང་དམ་པའི་ཆོས་དང་དེའི་རྟེན་གླེགས་བམ་སྟེ་དེ་རྣམས་ལ་ངག་གིས་ཚུལ་དང་
མི་མཐུན་པའི་སྐྱོན་བརྗོད་དེ་འཁྱལ་བའི་ཚིག་སྨྲ་ཞིང་ལུས་ཀྱིས་གཞོམ་ཞིང་འཇིག་པར་བྱེད་པ་
ལའང་། བདག་གིས་ཆོས་དང་མཐུན་པའི་སྙིང་རྗེ་དང་ཐབས་མཁས་ཀྱི་སྒོ་ནས་དེ་ལྟ་བུའི་ཉེས་
པ་ཚབས་ཆེན་གསོག་པ་དེ་ལས་ལྡོག་ནུས་ན་ལེགས་ཀྱི། །དེ་ལྟར་མིན་པར་ཆོས་དང་མི་མཐུན་
141

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
པའི་བསམ་པ་ཞེ་སྡང་དྲག་པོ་སྐྱེས་ནས་སྦྱོར་བ་རྩུབ་མོས་བཟློག་ཐབས་ལ་བརྩོན་པ་ནི་མི་རིགས་
ཏེ། ཡུལ་སངས་རྒྱས་བྱང་སེམས་ཉན་རང་འཕགས་པ་རྣམས་དང་དམ་པའི་ཆོས་སོགས་དཀོན་
མཆོག་གསུམ་ལ་ཡིད་མི་བདེ་བའི་གནོད་པས་གཟིར་བ་སོགས་ཅུང་ཟད་ཀྱང་མི་མངའ་སྟེ་བདག་
དང་བདག་གིར་འཛིན་པའི་ལོག་རྟོག་བཅོམ་པའི་ཕྱིར་གནོད་བྱེད་ནི་སྙིང་རྗེའི་གནས་ཡིན་པས་
དེ་བྱམས་བརྩེའི་སྒོ་ནས་རྗེས་སུ་བཟུང་རིགས་གྱི་ཁོང་ཁྲོ་བསྐྱེད་པར་མི་བྱའོ་ཞེས་དད་པའི་ཡུལ་
ཡིན་ཡང་དེ་ལ་གནོད་པ་ལ་ཁྲོ་མི་རིགས་པར་བསྟན་ཏོ། བཤེས་གཉེན་སོགས་གནོད་བཅས་
ཀྱི་ཡུལ་ལ་གནོད་པ་བྱེད་པ་ལ་ཁྲོ་མི་རིགས་པ་ནི། རང་ལ་བླང་དོར་གྱི་གནས་སྟོན་པའི་བླ་མ་
དང་རུས་གཅིག་པ་སོགས་ཀྱིས་འབྲེལ་པའི་གཉེན་དང་རུས་མི་གཅིག་པ་སྣག་གི་གཉེན་མཚམས་
ལ་སོགས་པ་དང་སྙིང་དུ་སྡུག་པའི་མཛའ་བཤེས་དང་འཁོར་གཡོག་ལ་སོགས་པའི་ཕྱོགས་ལ་
གནོད་པ་བྱེད་པ་མཐོང་ཐོས་ཀྱི་ཡུལ་དུ་གྱུར་བ་རྣམས་ལའང་ཁྲོ་བར་བྱ་མི་རིགས་ཏེ། གཉེན་
བཤེས་སོགས་དེ་དག་རང་རང་གིས་སྔར་ལས་ངན་བསགས་པའི་རྐྱེན་གྱིས་བསྐུལ་པས་ན་སྔ་མའི་
ཚུལ་ཏེ། ཉེས་བ་ཇི་སྙེད་ཐམས་ཅད་དང་། ། སྡིག་པ་རྣམ་པ་སྣ་ཚོགས་པ ། དེ་ཀུན་
རྐྱེན་གྱིས་སྟོབས་ལས་བྱུང་། རང་དབང་ཡོད་པ་མ་ཡིན་ནོ། ། ཞེས་བཤད་ཟིན་ལྟར་གྱི་
གནོད་པ་བྱེད་པ་ལ་རང་དབང་མེད་ཅིང་ཉོན་མོངས་པ་ལས་ཀྱི་རྐྱེན་དག་གི་གཞན་དབང་ལས་
འབྱུང་བར་འགྱུར་བར་མཐོང་ནས་རང་ཉིད་ཀྱི་ཁྲོ་བ་བཟློག་ནས་བཟོད་པ་བསྒོམ་པར་བྱའོ།
ཕྱི་རོལ་བ་དག་ལྷ་དང་ཕ་མེས་སོགས་དང་ལྷ་རྟེན་དང་མཆོད་སྦྱིན་སོགས་ཀྱི་དོན་དུ་སྡིག་པ་བྱས་
པ་ལ་ཉེས་བ་མེད་པར་འདོད་པ་དང༌། དེ་བཞིན་དུ་འགའ་ཞིག་སངས་རྒྱས་ཀྱི་བསྟན་པ་དང་
དགེ་འདུན་གྱི་སྡེ་དང་བླ་མ་དང་རྟེན་གསུམ་དང་ལྷ་ལ་མཆོད་བརྔན་བྱེད་པ་སོགས་ལ་སྲོག་གཅོད་
ཀྱི་སྡིག་པ་བྱེད་པ་དང་དེ་དག་ལ་བསྔོས་པའི་ཡོ་བྱད་སོགས་ལ་གནོད་པ་བྱེད་པ་བྱུང་ན་དེ་
དག་གི་དོན་དུ་ཁོང་ཁྲོ་དང་བཅས་ཏེ་གནོད་བྱེད་དག་ལ་འཐབ་རྩོད་དང་བཅས་ཏེ་སྡིག་པ་
བསགས་པ་ལ་ཉེས་པ་མེད་པར་འདོད་པ་རྣམས་མི་རིགས་པར་འདི་དག་གིས་བསྟན་པ་ཡིན་པར་
གསུངས་སོ། ། དེ་ཡང་དཔེས་བྱིན་གྱིས་ཞུས་པར། མནར་མེད་སོང་ཚེ་དེ་དག་སྐྱབས་མིན་
པས། ། ཕ་མ་སྤུན་དང་སྙིང་སྡུག་བུ་རྣམས་དང་། ། རྩ་ལག་ཉེ་དུ་སྣག་གི་གཉེན་རྣམས་
དང་། ། དེ་དག་ཆེད་དུ་མཁས་པས་སྡིག་མི་བྱེད། ། ཅེས་དང་། བཤེས་སྤྲིངས་ལས
ཁྱོད་ཀྱི་བྲམ་ཟེ་དགེ་སློང་ལྷ་དང་ནི། ། མགྲོན་དང་ཡབ་ཡུམ་དག་དང་བཙུན་མོ་དང་།
འཁོར་གྱི་སླད་དུའ ང་སྡིག་པ་མི་བགྱི་སྟེ། ། དམྱལ་བའི་རྣམ་སྨིན་སྐལ་ནོད་འགའ་མ་་་་་་
མཆིས ཞེས་སོ། ། གནོད་བྱེད་ལ་ཇི་མི་སྙམ་པའི་བཟོད་པའི་ཁྲོ་བ་དགག་པ་ལ་
གནོད་བྱེད་ཀྱི་དངོས་པོ་ལ་བརྟགས་ནས་ཁྲོ་མི་རིགས་པ་ནི། རང་གི་གཉེན་བཤེས་སོགས་ཀྱི་
-142-

སྤྱོད་འཇུག་འགྲེལ་བ་བྱང་ཆུབ་གཞུ ཐ་གསལ་བྱེད་ཉི་ཟླའི་སྣང་བ།
ལུས་ཅན་རྣམས་ལ་སེམས་ཡོད་ཀྱི་དགྲ་ལ་སོགས་པས་གགནོད་པ་བྱེད་པ་དང་སེམས་མེད་ཀྱི་རྡོ་
དབྱུག་ཆར་རླུང་མཚོན་ལ་སོགས་པས་གནོད་པ་བྱེད་པ་སྟེ་སེམས་ཡོད་མེད་གཉིས་ཀས་གནོད་པ་
བྱས་པ་ན། གནོད་པ་བྱས་པ་འདྲ་བ་ལས་སེམས་མེད་ལ་མི་ཁྲོ་བར་སེམས་ཡོད་ཀྱི་གང་ཟག་ཅི་
སྟེ་ལོགས་སུ་བཀར་ཏེ་བཀོན་པའམ་ཁྲོ་བར་བྱེད་པ་ནི་མི་ས་ཏེ་གཉིས་ཀས་གནོད་པ་བྱས་པ་
འདྲ་བས ཁྲོ་ན་གཉིས་ཀ་ལ་ཁྲོ་ལ་མི་ཁྲོ་ན་གཉིས་ཀ་ལ་ཁྲོ་མི་རིགས་པར་མཚུངས་སོ ། རྒྱུ་
མཚན་དེ་ལྟ་བས་ན་རང་གི་གཉེན་བཤེས་ཀྱི་ཕྱོབ ལ་སེམས་ཡོད་ཀྱིས་གནོད་པ་བྱེད་པ་ལའང་
སེམས་མེད་ལ་མི་ཁྲོ་བ་ལྟར་བཟོད་པར་གྱིས་ཤིག་ཅེས་པའོ། ། སྐྱོན་བཅས་ཡིན་མིན་ལ་
བརྟགས་ཏེ་ཁྲོ་མི་རིགས་པ་ནི། གནོད་པ་བྱེད་མཁན་གྱི་གང་ཟག་ལ་ལ་གཞན་ལ་གནོད་པ་བྱས་
བའི་འབྲས་བུ་རང་གིས་མྱོང་དགོས་བ་མ་ཤེས་པར་ལས་འབྲས་ལ་རྨོངས་པས་གནོད་བྱའི་ཡུལ་
སེམས་ཅན་གཞན་གྱི་སྲོག་གཅོད་པ་དང་ནོར་འཕྲོགས་པ་དང་བརྡུང་བརྡེག་སོགས་ཀྱི་ཉེས་པ་
བྱེད་པ་དང་། དེ་བཞིན་དུ་བྱ་ཡུལ་གྱི་གང་ཟག་ལ་ལ་རང་ཉིད་གཞན་ལ་ཁྲོས་པའི་འབྲས་བུ་
རང་གིས་མྱོང་དགོས་པའི་ཚུལ་མ་ཤེས་པར་རྨོངས་ཏེ་གནོད་པ་བྱས་པ་ལ་ཁྲོས་པར་གྱུར་ནས་སླར།
གནོད་ལན་དུ་གནོད་པ་བྱེད་པ་ལ་འཇུག་ན། ཉོན་མོངས་པའི་གདོན་གྱིས་བརླམ་ནས་སྨྱོན་པ་
ལྟ་བུར་གྱུར་བ་དེ་གཉིས་ལ་སྐྱོན་མེད་པའི་ཁྱད་པར་ནི་གང་གིས་འབྱེད་པར་བྱ་ལ། སྐྱོན་དང་
བཅས་པའི་ཁྱད་པར་དེ་ཡང་གང་ཞིག་ཡིན་ཏེ་གཉིས་ཀ་རྨོངས་ནས་ཉེས་པ་བྱེད་པའི་སྐྱོན་ཅན་
ཡིན་པ་ལ་ཁྱད་པར་ཅུང་ཟད་ཀྱང་མེད་པ་ཡིན་ན། གཉེན་བཤེས་སོགས་རང་གི་ཕྱོགས་ལ་
གནོད་པ་བྱེད་པ་ལ་དམིགས་ཀྱིས་བཀར་ནས་ལྷག་པར་ཁྲོ་བར་མི་བྱ་སྟེ་ཁྲོ་ན་གཉིས་ཀ་ལ་ཁྲོ་ལ་མི་
ཁྲོ་ན་གཉིས་ཀ་ལ་ཁྲོ་མི་རིགས་ཏེ་རྒྱུ་མཚན་མཚུངས་པས་སོ། གཉེན་སོགས་རང་རང་གི་
ལས་ཀྱིས་ཉེས་པས་ཁྲོ་མི་རིགས་པ་ནི། རྒྱུ་མཚན་གང་གིས་ཞེས་སམ་གནོད་པ་མྱོང་འགྱུར་གྱི་
ལས་སྔར་བསགས་ཀྱི་ནུས་པ་གང་གིས་གཞན་ཕ་རོལ་པོ་དག་གིས་རང་གི་ཕྱོགས་ལ་ལུས་ཀྱིས
བརྡེག་པ་དང་ངག་གིས་ཚིག་རྩུབ་སྨྲ་བ་སོགས་ཀྱིས་གནོད་པ་བྱེད་པའི་རྒྱུར་གྱུར་བའི་ལས་ངན་དེ་
དག་རང་གི་གཉེན་བཤེས་ཀྱི་ཕྱོགས་དེ་རྣམས་ཀྱིས་སྔོན་ཆད་རྒྱུ་མཚན་ཅི་ཡི་ཕྱིར་བྱས་ཏེ་རྣམ་པ་
ཀུན་ཏུ་བྱ་མི་རིགས་པ་ལ་དེ་ལྟར་ལས་སྔར་བྱས་ཟིན་པའི་འབྲས་བུ་ད་ལྟ་མྱོང་བ་འདི་སུས་ཀྱང་
བཟློག་མི་ནུས་ཏེ་། རྒྱུ་ཚང་ལ་ནུས་སྟོབས་ལྡན་ཞིང་གེགས་དང་བྲལ་བ་སྔོན་དུ་སོང་བའི་འབྲས་
བུ་མངོན་དུ་གྱུར་བ་ཡིན་པས་སོ། ། དེས་ན་ད་ལྟ་རང་དང་རང་གི་གཉེན་བཤེས་ཀྱི་ཕྱོགས་ལ་
མི་འདོད་པའི་གནོད་པ་དང་སྡུག་བསྔལ་གང་དང་གང་བྱུང་བ་ས་ཐམས་ཅད་རྒྱུ་རང་དང་རང་གི་
ཕྱོགས་ཀྱིས་སྔར་བྱས་ཀྱི་སྡིག་པ་མི་དགེ་བའི་ལས་ཁོ་ན་ལ་རག་ལས་པ་ཡིན་པས་ན། བདག་
གིས་རང་དང་རང་གི་ཕྱོགས་ཀྱིས་སྔོན་བསགས་ཀྱི་ལས་ལ་མི་སེམས་པར་ད་ལྟའི་གནོད་བྱེད་ཕ་
143 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
རོལ་པོ་འདི་ཁོ་ན་ལ་ཅི་སྟེ་བཀོན་པའམ་ཁྲོ་བར་བྱེད་དེ་བྱེད་པ་ནི་མི་རིགས་པའོ། ། ཕན་ཚུན་
བྱམས་སེམས་བསྐྱེད་པའི་རྒྱུར་འབད་རིགས་པ་ནི དེ་ལྟར་གནོད་པ་དང་སྡུག་བསྔལ་ཐམས་
ཅད་ལས་ཁོ་ན་ལ་རག་ལས་པས་འཕྲལ་དུ་ཐབས་གཞན་གྱིས་བཟློག་མི་ནུས་པའི་ཚུལ་ལེགས་པར་
མཐོང་ནས་ཐབས་ཅི་དང་ཅིའི་སྒོ་ནས་ཀྱང་། སྤྱིར་སེམས་ཅན་ཐམས་ཅད་དང་ཁྱད་པར་རང་
གི་གཉེན་བཤེས་ཀྱི་ཕྱོགས་དང་དེ་དག་ལ་གནོད་བྱེད་ཀྱི་དགྲ་དང་བཅས་པ་ཐམས་ཅད་ཕན་ཚུན་
གཅིག་གིས་གཅིག་ལ་གནོད་སེམས་དང་ཞེ་སྡང་གི་སྒོ་ནས་འཐབ་ཅིང་རྩོད་པར་མི་བྱེད་པར་མ་
དང་བུ་བཞིན་དུ་མཉེས་གཤིན་བྱམས་པའི་སེམས་དང་དགའ་ཞིང་ཡིད་གཅུགས་པའི་སེམས་སུ་
གྱུར་ཏེ གཅིག་གིས་གཅིག་ལ་ཕན་བདེ་སྒྲུབ་པ་ལ་བརྩོན་པར་འགྱུར་བ་ཞིག་ནམ་འོང་ན་སྙམ་
པ་དང་། ཕྱི་ནས་དེ་ལྟར་འོང་བའི་ཕྱིར་དུ་བདག་གིས་ནི། བྱམས་སྙིང་རྗེ་བྱང་ཆུབ་ཀྱི་སེམས་
སྒོམ་པ་གཙོ་བོར་གྱུར་བའི་བསོད་ནམས་དགེ་བའི་ཚོགས་དག་གསོག་པ་ལ་བསྒྲིམས་ཏེ་འབད་
པའི་སྒོ་ནས་ལྷུར་ལེན་པར་བྱའོ། ། དགྲ་གཉེན་ཕན་ཚུན་བྱམས་སེམས་བསྐྱེད་པའི་ཐབས་སུ་
དགེ་བའི་ལས་ལ་འབད་པར་བྱ་བའི་དེ་ལས་གཞན་དུ་རང་ཕྱོགས་རྒྱལ་བ་དང་དགྲ་ཕྱོགས་ཕམ་
པར་འདོད་པའི་བསམ་པས་རིམ་གྲོ་སོགས་དགེ་བའི་ཕྱོགས་བྱེད་པ་རྣམ་པ་ཀུན་ཏུ་མི་རིགས་
པའང་འདིས་བསྟན་པ་ཤེས་པར་བྱས་ནས་སྤང་པར་བྱ་སྟེ་འདི་ཤིན་ཏུ་གལ་ཆེའོ ། ཞེ་སྡང་
སྐྱེ་བའི་རྐྱེན་དུ་གྱུར་བའི་ཆགས་པའི་གཞི་སྤང་པ་ནི། གཉེན་བཤེས་སོགས་ལ་ཆགས་ནས་དེ་ལ་
གནོད་པ་བྱེད་པ་ལ་ཞེ་སྡང་སྐྱེ་བས་ཆགས་པའི་གཞི་སྤང་དགོས་ཏེ། དཔེར་ན་ཉེ་འཁོར་ན་ཡོད་
པའི་ཁྱིམ་གཅིག་ཡོ་བྱད་དང་བཅས་པ་འཚིག་པར་གྱུར་པའི་མེ་དེ ཁྱིམ་དེ་ནས་སླར་ཁྱིམ་
གཞན་ཞིག་ཏུ་སོང་ནས་ནི། རྩྭ་དང་ཤིང་ལ་སོགས་པའི་དངོས་པོ་གང་དང་གང་ལ་མེ་དེ་དང་
དེ་དག་མཆེད་ཅིང་འབར་བར་བྱེད་པ་ལ་ཕྱོགས་པ་ན། ཁྱིམ་ནོར་རྫས་དང་བཅས་པ་འཚིག་
པར་འགྱུར་དུ་དོགས་ནས་ཤིན་ཏུ་ཕངས་པའི་ཡོ་བྱད་དང་བཅས་པ་སྲུང་བའི་དོན་དུ་མེ་མཆེད་
ཅིང་འབར་བར་བྱེད་པ་དེའི་གཞིར་གྱུར་བའི་རྩྭ་དང་ཤིང་ལ་སོགས་པ་དེ་དག་ལ་ནི་ཆགས་པར་
བྱེད་མི་རིགས་ཀྱི་དེ་མ་ཐག་གཞན་དུ་ཕྱུང་སྟེ་འདོར་བར་རིགས་པ་དེ་བཞིན་དུ་གཉེན་བཤེས་
སོགས་ལ་གཞན་གྱིས་གནོད་པ་བྱས་པ་ན་དེའི་རྐྱེན་གྱིས་དེ་དག་གི་རྒྱུད་ལ་ཞེ་སྡང་གི་མེ་ཆེན་པོ་
འབར་ནས་བསོད་ནམས་དགེ་བའི་ཚོགས་ཐམས་ཅད་འཚིག་པར་གྱུར་པ་ན་རང་ཉིད་ཀྱང་
ཆགས་བྱའི་ཡུལ་གང་དང་གང་ལ་སེམས་ཆགས་ཤིང་ཞེན་པར་གྱུར་ནས། དེ་དང་དེ་དག་ལ་
གནོད་པ་བྱུང་བའི་རྐྱེན་གྱིས་ཞེ་སྡང་གི་མེ་ནི་ཤུགས་དྲག་པོ་རང་རྒྱུད་ལ་མཆེད་ཅིང་འབར་བར་
གྱུར་བ་ཡིས།། བསྐལ་པ་བརྒྱ་སྟོང་དུ་བསགས་པའི་བསོད་ནམས་དགེ་བའི་ཚོགས་ཀྱི་ནོར་གྱི་
ཕུང་བོ་ཆེན་པོ་ཤིན་ཏུ་ཕངས་པ་དག་ཀྱང་འཚིག་པར་དོགས་པའི་བསམ་པ་ཡིས། །གང་ལ་
144 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
སེམས་ཆགས་པའི་གཞིར་གྱུར་བའི་གཉེན་བཤེས་སོགས་ལ་ཆགས་ཞེན་གྱི་སེམས་དེ་ནི་རྦད་ཀྱིས་
བཅད་ནས་དེ་ཡི་མོད་ལ་སྟེ་དེ་མ་ཐག་དོར་བར་བྱ་རིགས་ཀྱི་དེ་ལ་ཆགས་པར་བྱ་མི་རིགས་སོ་ཞེས་
ཞེ་སྡང་གི་རྒྱུ་གཉེན་ལ་ཆགས་པ་སྤངས་ནས་ཞེ་སྡང་སྤང་དགོས་བར་བསྟན་པའོ། ། སྡུག་
བསྔལ་དང་ལེན་གྱི་བཟོད་པས་ཁྲོ་བ་དགག་པ་ལ། སྡུག་བསྔལ་ཆེན་པོ་ཞི་བྱེད་ཀྱི་རྒྱུ་སྡུག་བསྔལ་
ཆུང་ངུ་བཟོད་རིགས་པ་ནི། ཆགས་པའི་གཞི་གཉེན་བཤེས་སོགས་བློས་དོར་ན་གཉེན་སྡུག་པ་
དང་བྲལ་བའི་མྱ་ངན་འབྱུང་བས་དེ་བདག་གིས་བཟོད་མི་ནུས་བས་ཁྲོའོ་ཞེ་ན། དཔེར་ན་ཉེས་
བ་ཆེན་པོ་བྱས་པའི་གསད་པར་བྱ་འོས་པའི་མི་ཞིག་ལ་ཆད་པ་གཅོད་པ་ན་ལག་པ་ཙམ་བཅད་དེ་
བཏང་ཞིང་ཐར་བར་གྱུར་ན། གལ་ཏེ་དེ་ཙམ་གྱིས་གསོད་པའི་སྡུག་བསྔལ་ལས་ཐར་ན་ཅིས་མ་
ལེགས་ཏེ་ཤིན་ཏུ་ལེགས་པ་དེ་ཇི་ལྟ་བ་བཞིན་དུ། གལ་ཏེ་གནོད་བྱེད་ཀྱི་དགྲས་གཉེན་བཤེས་
སོགས་ཀྱི་ཕྱོགས་ལ་གསོད་པ་དང་རྡུང་རྡེག་ལ་སོགས་པའི་སྡུག་བསྔལ་བྱེད་པ་དང་། གཉེན་
བཤེས་སྡུག་ཅིང་ཕངས་པ་དེ་དང་བྲལ་བའི་མྱ་ངན་སོགས་ད་ལྟ་མི་ཡི་སྡུག་བསྔལ་ཆུང་ངུ་ཉམས་
སུ་མྱོང་བ་འདི་དང་དུ་བླངས་ནས་བཟོད་པར་བྱས་པ་ཙམ་གྱིས། མ་འོངས་བར་འཁོར་བ་སྤྱི་
དང་བྱེ་བྲག་དམྱལ་བའི་སྡུག་བསྔལ་ཆེན་པོ་ཉམས་སུ་མྱོང་བར་འགྱུར་བ་གཏན་དུ་བྲལ་ན་ཅིས་མ་
ལེགས་ཤིན་ཏུ་ལེགས་ཏེ་དམྱལ་བའི་སྡུག་བསྔལ་ལ་ལྟོས་ན་མིའི་སྡུག་བསྔལ་ནི་སྡུག་བསྔལ་མ་ཡིན་
པར་བདེ་བ་ཡིན་པར་གསུངས་སོ། ། དེས་ན་དེ་ལྟ་བུའི་འཕྲལ་དང་ཡུན་གྱི་སྡུག་བསྔལ་གཉིས་
ཀྱི་ཁྱད་པར་ལེགས་པར་བསམས་ནས་སྡུག་བསྔལ་དང་ལེན་ལ་མི་འཇིགས་པའི་སྙིང་སྟོབས་
བསྐྱེད་ནས་ཡིད་བདེ་བ་ཉིད་དུ་གནས་པར་བྱ་རིགས་སོ མིའི་སྡུག་བསྔལ་འདི་ཙམ་ཡང་མི་
བཟོད་དོ་སྙམ་ན ད་ལྟའི་སྐབས་སུ་དགྲ་མི་སྡུག་པས་རང་གི་གཉེན་བཤེས་ལ་བརྡུང་བརྡེག་
སོགས་ཀྱིས་གནོད་པ་བྱས་བ་དང་གཉེན་བཤེས་སྡུག་པ་དང་བྲལ་བ་སོགས་ཀྱི་སྡུག་བསྔལ་
ཆུང་ངུ་འདི་ཙམ་ལའང་བདག་གིས་བཟོད་ཅིང་བསྲན་པར་མི་ནུས་པ་མངོན་སུམ་དུ་མྱོང་
བས་གྲུབ་ན། རྒྱུ་མཚན་དེ་ལྟ་བས་ན་མ་འོངས་བའི་དམྱལ་བའི་སྡུག་བསྔལ་བཟོད་བླག་མེད་པ་
མྱོང་བར་འགྱུར་བའི་རྒྱུ་ཁོང་ཁྲོ་ཤུགས་དྲག་མངོན་གྱུར་དུ་ལྡང་བའང་ཅི་སྟེ་བཟློག་པར་མི་བྱེད་
པར་རིགས་ཏེ་འབྲས་བུ་དམྱལ་བའི་སྡུག་བསྔལ་མི་འདོད་ན་དེའི་རྒྱུ་ཁོང་ཁྲོ་འབད་པས་བཟློག་
པར་རིགས་ཏེ་རྒྱུ་མ་བཟློག་ན་འབྲས་བུ་བཟློག་ཐབས་མེད་པས་སོ། ། དེ་བས་ན་ནད་ཚབས་
ཆེན་པོ་གསོ་བའི་ཐབས་སུ་སྨན་པ་མཁས་པས་གཏར་སྲེག་བྱེད་པ་བཟོད་པར་བྱེད་པ་ལྟར་ཕྱི་མའི་
སྡུག་བསྔལ་ཆེན་པོ་བཟློག་པའི་ཕྱིར་དུ་ད་ལྟའི་སྡུག་བསྔལ་ཆུང་ངུ་བཟོད་པར་བྱ་རིགས་པར་
གསུངས་སོ ། དོན་ཆེན་འགྲུབ་བྱེད་ཀྱི་རྒྱུའི་སྡུག་བསྔལ་བཟོད་རིགས་པ་ནི། །བདག་ནི་
སྔར་ཡུན་རིང་པོར་འཁོར་བར་འཁོར་ཚེ་ཕྱིན་ཅི་ལོག་གི་ཡུལ་འདོད་པའི་ཡོན་ཏན་ལ་ཆགས་ཤིང་
-145

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
སྲེད་ནས་དགོས་པ་ཆུང་ངུ་རེ་སྒྲུབ་པའི་དོན་དུ་ཞུགས་པ་ན་སྡུག་བསྔལ་འབྱུང་བར་ཤེས་ཀྱང་དེའི་
གེགས་བྱེད་པ་ལ་ཁྲོས་ཤིང་འཁྲུགས་པའི་སྒོ་ནས་སྡིག་སྡུག་དུ་མ་ཁྱད་དུ་བསད་ནས་ཕྱི་མ་ལ་སྡུག་
བསྔལ་མི་བཟོད་པ་མྱོང་བའི་རྒྱུར་གྱུར་བའི་ལས་ངན་དཔག་ཏུ་མེད་པ་བསགས་པའི་དབང་གིས་
མེ་ཆེན་པོས་བསྲེག་པ་དང་ཧ་ཅང་གྲང་བའི་སྡུག་བསྔལ་དང་གཅོད་ཅིང་འབིགས་པ་ལ་སོགས་
པའི་སྡུག་བསྔལ་མི་བཟད་པ་དུ་མ་ཚ་བ་དང་གྲང་བའི་དམྱལ་བར་བསྐལ་བ་སྟོང་ཕྲག་གམ་ལན་
སྟོང་ཕྲག་ཏུ་མི་འདོད་པ་བཞིན་དུ་དབང་མེད་དུ་ཉམས་སུ་མྱོང་བར་གྱུར་ཀྱང་དེ་ལྟ་བུའི་
དཀའ་སྤྱད་དེས་ནི་བདག་གིས་རང་གི་ཚེ་འདི་ཕྱིའི་ཕན་བདེའི་དོན་དང་ནི། གཞན་གྱི་འདི་
ཕྱིའི་ཕན་བདེའི་དོན་ཏེ་རང་གཞན་གྱི་དོན་གང་ཡང་མ་བྱས་ཤིང་མ་བསྒྲུབས་པར་ངལ་ཞིང་དུབ་
པ་ཐམས་ཅད་དོན་དང་འབྲས་བུ་མེད་པར་བྱས་སོ། ། ད་ལྟ་རང་གཞན་གྱི་དོན་ཆེན་པོ་སྒྲུབ་
པའི་ཕྱིར་དུ་རང་དང་རང་གི་ཕྱོགས་ལ་སྡུག་བསྔལ་གང་བྱུང་ཐམས་ཅད་དང་དུ་བླངས་ནས་
བཟོད་པར་བྱེད་པ་སོགས་ཆོས་ལ་དཀའ་སྤྱད་ཀྱི་སྡུག་བསྔལ་ཉམས་སུ་མྱོང་བ་༩ ནི་སྔར་མི་
འདོད་བཞིན་དུ་དབང་མེད་དུ་མྱོང་བའི་དམྱལ་སོགས་ཀྱི་སྡུག་བསྔལ་མི་བཟད་པ་ལ་ལྟོས་ན་དེ་
ཙམ་དུ་གནོད་པ་དང་སྡུག་བསྔལ་ཆེན་པོ་མིན་དེར་མ་ཟད་དེ་ལ་བརྟེན་ནས་རང་གཞན་ཡོངས་
ལ་ཕན་བདེའི་དོན་ཆེན་པོ་དཔག་ཏུ་མེད་པ་དག་ཀྱང་སྒྲུབ་ནུས་པའི་སངས་རྒྱས་ཉིད་ཀྱི་གོ་འཕང་
ཡང་འགྲུབ་པར་འགྱུར་བས་ན སྲིད་པ་གསུམ་གྱི་འགྲོ་པའི་ཚོགས་མ་ལུས་པའི་འཁོར་བའི་
སྡུག་བསྔལ་དང་གནོད་པ་མཐའ་དག་ཞི་ཞིང་སེལ་བར་བྱེད་པའི་ཐབས་སུ་གྱུར་བའི་དཀའ་སྤྱད་
ཀྱི་སྡུག་བསྔལ་འདི་ལྟ་བུ་ཅིའི་ཕྱིར་མི་བཟོད་དེས་ན་སྡུག་བསྔལ་ཡོད་ཀྱང་འདི་ལྟ་བུ་བྱར་ཡོད་པ་
བདག་གིས་ལེགས་པ་རྙེད་དོ་བསམ་ནས་དེ་ལ་དགའ་བ་འབའ་ཞིག་བསྐྱེད་ནས་འདིར་སྔ་མ་ལས་
བྱེ་བ་ཕྲག་འབུམ་འགྱུར་དུ་སྡུག སྔལ་དང་དུ་བླང་བར་བྱ་རིགས་ན་དེ་བས་ཆུང་བ་ལ་ལྟ་ཅི་་སྨོས་
སྙམ་དུ་སེམས་ཀྱི་འཕང་བསྟོད་ནས་བློ་བརྟན་པར་བྱ་བའི་ཞུམ་པར་མི་བྱའོ། སྡུད་བ་ལས
སེམས་དམྱལ་དུད་འགྲོ་གཤིན་རྗེའི་འཇིག་རྟེན་སྡུག་བསྔལ་མང་། ། འདོད་པའི་ཡོན་ཏན་རྒྱུ་
ཡིས་དབང་མེད་གནོད་མྱོང་ན། བྱང་ཆུབ་ཆེད་དུ་ཅི་ཕྱིར་ང་བཟོད་མི་བྱ་སྙམ། ། ལྕགས་
དབྱུག་མཚོན་དང་གསོད་དང་བཅིངས་དང་བརྡེག་པ་དང་། ། མགོ་གཅོད་པ་དང་རྐང་ལག་
རྣ་བ་སྣ་གཅོད་པ། འཇིག་རྟེན་སྡུག་བསྔལ་ཇི་སྙེད་བདག་གིས་བཟོད་སྙམ་པ། བྱང་ཆུབ་
སེམས་དཔའ་བཟོད་པའི་ཕ་རོལ་ཕྱིན་ལ་གནས། ཞེས་སོ།། དེ་དག་ནི་བདག་གི་བཤེས་
ལ་མི་འདོད་པ་བྱེད་པ་ལ་ཡིད་བདེ་བ་དང་བཟོད་པ་སྒོམ་ཚུལ་ལོ། །
གསུམ་པ་བདག་གི་དགྲ་ལ་ལེགས་པ་བྱེད་པ་ལ་བཟོད་པ་སྒོམ་པ་ནི། གཞན་གྱི་ཡོན་ཏན་
སོགས་ཏེ། དེ་ཡང་དགྲ་ལ་བསྟོད་གྲགས་སྒྲུབ་པ་ལ་ཁྲོ་བ་དགག་པ་ལ། རང་དགའ་བདེའི་
146 -

སྤྱོད་འཇུག་འགྲེལ ་གཞུང་ལམ་གསལ་བྱེད་ཉི་ཟླའི་སྣང་བ།
རྒྱུར་རུང་་དགའ་བར་རིགས་པ་ནི། གང་ཟག་ཕ་རོལ་པོ་གཞན་གྱིས་བདག་གི་གནོད་བྱེད་
ཀྱི་དགྲ་བོ་དེ་ཉིད་ཀྱི་ཡོན་ཏན་བརྗོད་པའི་སྒོ་ནས་འདི་ནི་ལྷག་པར་ཡོན་ཏན་དང་ལྡན་པ་ཡིན་ནོ་
ཞེས་བསྔགས་ཤིང་བསྟོད་པར་བྱས་ནས། གལ་ཏེ་བསྟོད་ཡུལ་གྱི་དགྲ་དེས་རང་གི་ཡོན་ཏན་
བརྗོད་པ་ཐོས་ནས་དེ་ལྟ་བུའི་ཡོན་ཏན་དང་བདག་ལྡན་ནོ་སྙམ་དུ་ཡིད་དགའ་བའི་བདེ་བ་ཐོབ་
པ་ཡིན་ན་ཞེས་སམ། བསྟོད་པ་པོ་དེ་ཉིད་ཀྱིས་བསྟོད་ཡུལ་གྱི་དགའ་བའི་བདེ་བ་ཐོབ་ན་ཞེས་
སྦྱར་ལ། ཀྭ་ཡེ་རང་གི་ཡིད་ཁྱོད་ཀྱང་ནི། དེ་དག་གི་ཡོན་ཏན་བརྗོད་པ་ལ་མི་བཟོད་པར་མི་
བྱ་བར་རྗེས་སུ་མཐུན་པར་ཞུགས་ནས་རང་གིས་དགྲ་དེ་དག་གི་ཡོན་ཏན་ལྷག་པར་བརྗོད་ཅིང་
བསྟོད་པར་བྱས་ནས། །ཅིའི་ཕྱིར་གཞན་ཕ་རོལ་པོ་དག་ཡིད་ལ་དགའ་བདེ་མྱོང་བ་དེ་ལྟར་
དགའ་བར་མི་བྱེད་དེ། དེ་ལྟར་དགའ་བར་བྱེད་རིགས་ཀྱི་དེ་ལ་མ་བཟོད་པའི་ཕྲག་དོག་གི་མེས་
རང་རྒྱུད་སྲེག་པར་བྱེད་པ་ནི་རྣམ་པ་ཀུན་ཏུ་མི་རིགས་སོ། ། དགའ་བདེ་ལ་ཆགས་པ་ནི་སྡུག་
བསྔལ་སྐྱེད་བྱེད་ཡིན་ལ་དེའི་ཕྱིར། འོག་ཏུ། གང་དང་གང་ལ་ཆགས་གྱུར་བ། ། ཞེས་
སོགས་ཀྱི་བཀག་པ་མིན་ནམ་ཞེ་ན། ཁ་ན་མ་ཐོ་བ་དང་བཅས་པའི་དགའ་བདེ་སྤང་དགོས་པར་
བསྟན་པ་ཡིན་གྱི་དགའ་བདེ་ཐམས་ཅད་མིན་ལ། དེར་མ་ཟད་ཡིད་ཁྱོད་ཉིད་ཀྱང་ནི་གཞན་གྱི་
ཡོན་ཏན་ལ་དགའ་ཞིང་སྤྲོ་བ་དང་ལྡན་པས་དེ་ལ་བསྔགས་ཤིང་བསྟོད་པ་ཉིད་ཀྱི་སྒོ་ནས་དགའ་
བའི་བདེ་བ་བསྐྱེད་པ་ནི། འབྲས་བུ་གནས་སྐབས་མཐར་ཐུག་ཀུན་ཏུ་བདེ་བ་འབྱུང་བའི་
གནས་ཡིན་ཞིང་རྒྱུ་ཕྲག་དོག་མེད་པའི་དགའ་བ་རང་ཡང་འདི་ཕྱི་ཀུན་ཏུ་ཉེས་པའི་སྐྱོན་གྱི་ཁ་ན་
མ་ཐོ་བའི་དྲི་མ་ཅུང་ཟད་ཀྱང་མེད་པ། དེའི་ཕྱིར་སངས་རྒྱས་དང་བྱང་ཆུབ་སེམས་དཔའ་ཡོན་
ཏན་མཆོག་དང་ལྡན་པ་རྣམས་ཀྱིས་མ་བཀག་པར་རྗེས་སུ་གནང་ཞིང་བསྔགས་པར་མཛད་ལ
དེར་མ་ཟད་ཕྲག་དོག་གི་བསམ་པ་སྤངས་ཏེ་གཞན་གྱི་ཡོན་ཏན་ལ་དགའ་བས་བསྔགས་པར་བྱེད་
པ་འདི་ནི་བསྡུ་བཞིའི་ནང་ནས་སྙན་པར་སྨྲ་བ་ཡིན་པའི་ཕྱིར། དེས་ནི་གཞན་ཐམས་ཅད་ཀྱང་
དགའ་ཞིང་དད་པའི་རྒྱུར་གྱུར་ནས་གདུལ་བྱ་སྡུད་པར་བྱེད་པའི་ཐབས་ཀྱི་མཆོག་ཀྱང་ཡིན་པའི་
ཕྱིར་ཐམས་ཅད་ཀྱིས་བསྟེན་པར་རིགས་ལ། ཁྱད་པར་གཞན་དོན་བྱེད་པའི། བྱང་ཆུབ་
སེམས་དཔའ་རྣམས་ཀྱིས་ནི་གཞན་གྱི་ཡོན་ཏན་ལ་མི་དགའ་བའི་ཕྲག་དོག་སྤངས་ཏེ་དགའ་ཞིང་
དད་པའི་སྒོ་ནས་དེའི་ཡོན་ཏན་བརྗོད་པ་ལ་བརྩོན་པར་བྱའོ། གཞན་བདེ་བའི་རྒྱུ་ཡིན་པས་
ཁྲོ་མི་རིགས་པ་ནི། ཕ་རོལ་གྱི་ཡོན་ཏན་ལ་མི་དགའ་བ་མིན་ཡང་དེའི་ཡོན་ཏན་ལ་བསྟོད་པར་
བྱས་ན་དེའི་རྒྱུད་ལ་བདེ་བ་ཐོབ་པ་ལ་མི་བཟོད་དོ་ཞེ་ན། གནོད་བྱེད་དགྲ་ཕ་རོལ་པོའི་ཡོན་
ཏན་རྣམས་བདག་གིས་མཐོང་ནས་རང་གིས་དེ་ལ་བསྟོད་ཅིང་བསྔགས་པ་བྱས་པས་བདག་རང་
གི་རྒྱུད་ལ་དགའ་བའི་བདེ་བ་སྐྱེ་ཡང་བསྟོད་ཡུལ་གྱི་དགྲ་གཞན་ཕ་རོལ་པོ་རང་གི་ཡོན་ཏན་
147

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བརྗོད་པ་ཐོས་ནས་དེའི་རྒྱུད་ལ་ཡང་ཡིད་དགའ་བའི་བདེ་བ་སྟེར་བ་ལ་མི་བཟོད་དོ་ཞེས་དེའི་རྒྱུ་
མཚན་གྱི། གལ་ཏེ་ཡིད་ཁྱོད་ཀྱིས་གཞན་ལ་བསྟོད་པའི་གནས་སྐབས་ཀྱི་རང་གི་རྒྱུད་ལ་ཡིད་
བདེ་བ་སྐྱེ་བ་འདི་ཡང་མི་འདོད་པ་ཡིན་ན། དེ་ལྟ་ན་རང་གི་ཡིད་བདེ་བའི་ཐབས་སུ་བྲན་
གཡོག་རྣམས་ལ་བྱ་དགོས་པའི་ལས་ཐམས་ཅད་བྱེད་དུ་བཅུག་ནས་བྱས་ཟིན་པའི་འོག་ཏུ་ཟས་
གོས་གླ་རྔན་སོགས་ཀྱིས་ཕན་འདོགས་པའི་ཐབས་གཞན་དག བྱས་ན་བྲན་གཡོག་དེ་དག་ཡིད་
ཚིམ་ཞིང་བདེ་བར་འགྱུར་བས་དེ་དག་ལ་གླ་རྔན་བྱིན་པ་སོགས་ཀྱང་མི་བྱ་ཞེས་སྤང་དགོས་པར་
འགྱུར་ལ། སོགས་ཞེས་པའི་སྒྲས་དེ་བཞིན་དུ་ཚུར་ལ་ཕན་བཏགས་པའི་ལན་དུ་ཕར་ལ་ཕན་
བཏགས་པ་སོགས་ཀྱང་སྤང་དགོས་པར་འགྱུར་ཏེ་དེ་དག་བྱས་པས་གཞན་བདེ་བར་འགྱུར་བའི་
ཕྱིར་ཞེས་བསྟན་ལ། དེ་ལྟར་ཕན་པའི་ལན་སྒྲུབ་པ་ཐམས་ཅད་སྤངས་པར་བྱས་ན་བྲན་གཡོག་
སོགས་མི་དགའ་བས་རང་ལ་དགོས་པའི་ལས་མི་བྱེད་པའི་ཕྱིར་མཐོང་བ་ཚེ་འདིའི་བདེ་བ་ཉམས་
པ་དང་བྱིན་འོས་པ་མ་བྱིན་པས་མ་མཐོང་བ་ཕྱི་མའི་བདེ་བ་ཉམས་ནས་ཉམས་སུ་མི་མྱོང་བར་
འདྲ་བར་གཞན་གྱི་ཡིད་བདེ་བར་འགྱུར་བ་ལ་ཕྲག་དོག་བྱས་པས་མཐོང་བ་ཚེ་འདིའི་བདེ་བ་ཕུན་
སུམ་ཚོགས་པ་ཉམས་པ་དང་བསམ་པ་ངན་པ་དེའི་རྣམ་སྨིན་གྱིས་མ་མཐོང་བ་ཕྱི་མའི་དུས་ཀྱི་
ཕུན་སུམ་ཚོགས་པའི་བདེ་བ་ཐམས་ཅད་ཉམས་པར་འགྱུར་རོ། དེ་ལྟར་བསམ་པ་ངན་པ་
ཕྲག་དོག་བསྐྱེད་པས་རང་གི་འདི་ཕྱིའི་ལེགས་ཚོགས་ཐམས་ཅད་འཇོམས་པར་འགྱུར་བ་ལ་
བསམས་ནས་གཞན་གྱི་དགའ་བདེ་ཕུན་སུམ་ཚོགས་པའི་ཡོན་ཏན་ལ་ཕྲག་དོག་མི་བྱེད་པར་
དགའ་བའི་བློ་འབའ་ཞིག་བསྐྱེད་པར་བྱ་རིགས་སོ། ། གོང་འོག་འདི་དག་གིས་ཞེ་སྡང་ཉེས་པ་
ཆེ་བས་སྤང་དགོས་པར་མ་ཟད་དེའི་ཆར་གཏོགས་པའི་ཕྲག་དོག་ཀྱང་ཉེས་པ་ཤིན་ཏུ་ཆེ་བས་རང་
རྒྱུད་ཀྱི་ཕྲག་དོག་གི་དྲི་མའང་བཀྲུ་དགོས་སོ་ཞེས་བསྟན་ཏོ ། དེ་ལྟའི་འདོད་ཚུལ་དེ་ཕྱིན་ཅི་
ལོག་ཏུ་སྟོན་པ་ནི། ཁྱོད་རང་ཉིད་ཀྱི་འདོད་ཚུལ་དེ་ནི་ཧ་ཅང་ཕྱིན་ཅི་ལོག་ཏུ་གྱུར་བ་ཞིག་སྟེ་
དགྲ་ལྟ་བུ་གཞན་འགའ་ཞིག་གིས་རང་གི་ཡོན་ཏན་བསྒྲགས་ཏེ་བསྔགས་པ་བརྗོད་པའི་ཚེ
ཡོན་ཏན་བརྗོད་་པ་པོ་གཞན་དེའི་རྒྱུད་ལ་དགའ་བའི་བདེ་བ་སྐྱེ་བ་དེའ ང་ཁྱོད་འདོད་པར་བྱེད་ལ།
རང་ཉིད་ཀྱི་དགྲ་ཕ་རོལ་པོ་གཞན་གྱི་ཡོན་ཏན་བརྗོད་པ་ལ་ཕྱོགས་པའི་ཚེ ཕྲག་དོག་གི་དབང་
གིས་དེའི་རྒྱུད་ལ་དགའ་བའི་བདེ་བ་འདི་ཡང་མི་བཟོད་ནས་རང་གི་རྒྱུད་ལའང་གཞན་
གྱི་ཡོན་ཏན་ལ་བསྟོད་པའི་བདེ་་བ་དེ་མི་འདོད་པར་བྱེད་པ་འདི་ནི་ཤིན་ཏུ་འགལ་ཞིང་མི་རིགས་
པ་ཞིག་སྟེ། རང་གི་ཡོན་ཏན་བརྗོད་པའི་ཚེ་དགྲའི་རྒྱུད་ལ་བདེ་བ་འབྱུང་བའང་འདོད་དེ་དེ་ནི་
རྣམ་པ་ཐམས་ཅད་དུ་དགྲ་ལ་བདེ་བ་མི་འདོད་པ་དང་འགལ་ཞིང་གཞན་གྱི་ཡོན་ཏན་བརྗོད་
པའི་ཚེ་རང་རྒྱུད་ལའང་བདེ་བ་འབྱུང་བ་མི་འདོད་པ་དེ་ནི་རྣམ་པ་ཐམས་ཅད་དུ་རང་བདེ་བ་
148

སྤྱོད་འཇུག་འགྲེལ་བ་བྱང་ཆུབ་གཞུང གསལ་བྱེད་ཉི་ཟླའི་སྣང་བ
དོད་པ་དང་འགལ་བས་སོ ། དེས་ན་རང་ལ་བསྟོད་ན་བསྟོད་མཁན་གཞན་དེ་ལ་བདེ་བ་
འདོད་པ་ལྟར་རང་གིས་ཀྱང་གཞན་གྱི་ཡོན་ཏན་ལ་ཕྲག་དོག་མི་བྱ་བར་དེ་དག་ལ་བསྟོད་བསྔགས་
བརྗོད་པའི་སྒོ་ནས་རང་གི་ཡིད་ལའང་དགའ་བའི་བདེ་བ་བསྐྱེད་པ་དང་སྤེལ་བར་བྱ་རིགས་
སོ །དགྲ་ལ་བདེ་བ་བྱུང་བ་ལ་ཁྲོ་མི་རིགས་པ་ནི། སེམས་ཅན་ཐམས་ཅད་གནས་སྐབས་དང་
མཐར་ཐུག་ཀུན་ཏུ་ཕན་བདེ་ཕུན་སུམ་ཚོགས་པ་ལ་འགོད་པར་འདོད་པས། བླ་ན་མེད་པའི་
བྱང་ཆུབ་མཆོག་ཏུ་སེམས་བསྐྱེད་ནས་ཕྱིན་དྲུག་གི་སྤྱོད་པས་གཞན་སྒྲུབ་པ་ལ་ཞུགས་པ་ན
རང་གིས་བསྒྲུབ་མ་དགོས་པར་སེམས་ཅན་འགའ་ཞིག་གིས་རང་རང་གིས་བདེ་བ་དང་འབྱོར་
བའི་ཁྱད་པར་ཅུང་ཟད་རེ་ཐོབ་རྙེད་ནས་འདོད་པ་གྲུབ་པར་གྱུར་པ་ན་དེ་ལ་སྙིང་ནས་
དགའ་བ་སྒོམ་པར་རིགས་པ་ཡིན་ལ། དགའ་བ་མི་སྐྱེ་བར་གཞན་གྱིས་བདེ་བ་རྙེད་པ་དེས་ཀོ་
སྟེ་དེས་ནི། ཡིད་ཁྱོད་ཅི་སྟེ་ཁྲོ་བར་བྱེད་རྣམ་པ་ཀུན་ཏུ་ཁྲོ་བར་བྱེད་མི་རིགས་ཏེ། ཁྲོ་བར་
བྱས་ནས་སྔར་གྱི་ཞེ་འདོད་དང་ཤིན་ཏུ་འགལ་བས་ན་སེམས་ཅན་གཞན་རང་རང་གིས་བདེ་
འབྱོར་ཅི་ཙམ་ཐོབ་པ་དེ་ཙམ་དུ་དགའ་བ་བསྐྱེད་པར་བྱའོ། ། དགྲ་ལ་རྙེད་བཀུར་སྒྲུབ་པ་ལ་
ཁྲོ་མི་རིགས་པ་ལ། རང་གི་འདོད་པ་ཆ་ཙམ་གྲུབ་པས་ཁྲོ་མི་རིགས་པ་ནི། དགྲ་ལ་བསྟོད་པའི་
བདེ་བ་ཙམ་མི་བཟོད་པ་མིན་ཡང་བསྟོད་བསྔགས་བྱེད་པ་དེ་ཐོས་བའི་རྐྱེན་ལས་གཞན་ཐམས་
ཅད་དད་ནས་དེ་ལ་རྙེད་བཀུར་སྟོབ་པ་ལ་མི་བཟོད་དོ་ཞེ་ན། དེ་ནི་ཁས་བླངས་པ་དང་འགལ་
བས་མི་རིགས་ཏེ། འཇིག་རྟེན་གསུམ་པོ་ཐམས་ཅད་ཀྱིས་མཆོད་ཅིང་བསྟོད་པར་བྱ་འོས་པའི་
གནས་བླ་ན་མེད་པར་མངོན་པར་འཚང་རྒྱ་བར་འགྱུར་བ་ཉིད་དུ་སེམས་ཅན་རྣམས་ནི་མ་ལུས་
བར་འདོད་ཅེ་ན་སྟེ་འདོད་དོ་ལོ་ཞེས་ཟེར་ནས་དམ་བཅས་ཤིང་ཁས་བླངས་པ་ཡིན་ན་འཚང་རྒྱ་
བ་ལྟ་ཞོག ད་ལྟ་འཕྲལ་དུ་སེམས་ཅན་གཞན་དེ་རྣམས་ལ་བསྙེན་བཀུར་རམ་བཀུར་སྟི་ཅུང་
ཟད་རེ་བྱེད་པ་དང་དེ་བཞིན་དུ་ཟས་གོས་ནོར་སོགས་ཀྱི་རྙེད་པ་ངན་ངོན་སྟེ་དམན་པ་ཅུང་ཟད་
ཙམ་རེ་བྱེད་པ་མཐོང་བར་གྱུར་ནས། ཅི་ཕྱིར་སེམས་ཁྱོད་དེ་ལ་མི་བཟོད་པར་ཕྲག་དོག་གིས་
ཡིད་གདུང་བར་བྱེད་དེ་བྱེད་མི་རིགས་སོ། ། དེ་ནི་དཔེར་ན་རང་གིས་གསོ་བར་བྱ་བ་ཕ་
མའམ་བུ་དང་བུ་མོ་སོགས་གང་ཞིག་རྟག་ཏུ་གསོ་བར་བྱ་བ་ཉིད་ཡིན་པས་གཞན་སུ་ལའང་ལྟོས་
པ་མེད་པར། ཟས་གོས་ལ་སོགས་པ་ཁྱོད་རང་ཉིད་ཀྱིས་ངེས་པར་སྦྱིན་པར་བྱ་དགོས་པ་དེ་དག་
ལ་ལན་འགའ་ཁྱོད་ཀྱིས་སྦྱིན་མ་དགོས་པར་གསོ་བྱའི་གཉེན་ཉེ་དུ་གཞན་གྱིས་ཟས་གོས་ལ་སོགས་
པའི་འཕྲལ་གྱི་འཚོ་བ་རྙེད་པར་གྱུར་ན། དེ་ལ་རང་ཉིད་ཆེས་ཆེར་དགའ་བར་བྱ་རིགས་པ་ཡིན་
ན་དགའ་བ་སྐྱེ་བར་མི་འགྱུར་བར་སླར་ཁྲོ་བའམ་སྟེ་ཕྱི་ཕྱིར་ཁྲོ་བར་བྱེད་མི་རིགས་པ་བཞིན་ནོ་
ཞེས་བ་སྟེ། དེ་ནི་སེམས་ཅན་མཐའ་དག་གནས་སྐབས་མཐར་ཐུག་གི་དོན་ཐམས་ཅད་སྒྲུབ་
149

༄༅།།གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
པར་ཁས་བླངས་ནས་དེ་ལྟར་སྒྲུབ་པ་ལ་ཞུགས་པ་ན་རེས་འགའ་བདག་གིས་སྒྲུབ་མ་དགོས་པར་
སེམས་ཅན་འགའ་ཞིག་གིས་རང་རང་གིས་རྙེད་བཀུར་སོགས་ཀྱི་བ་རྙེད་ན་རང་གི་འདོད་
པའི་ཕྱོགས་ཅུང་ཟད་ཙམ་གྲུབ་དེ་ལ་དགའ་བར་བྱ་རིགས་ཀྱི་ཕྲག་དོག་གི་ཡིད་མི་དགའ་བར་
བྱེད་པ་ནི་མི་རིགས་པའི་དོན་ཏོ། འོན་ཏེ་བྱང་ཆུབ་སྒྲུབ་པར་དམ་བཅས་ཀྱི་རྙེད་བཀུར་
སོགས་སྒྲུབ་པར་དམ་མ་བཅས་སོ་སྙམ་ན ད་ལྟ་གནས་སྐབས་ཀྱི་རྙེད་བཀུར་ངན་ངོན་ཙམ་
རྙེད་པ་དེ་ཡང་ཅི་སྟེ་འགྲོ་བ་ལ་ཐོབ་པར་མི་འདོད་ཅིང་མི་བཟོད་ན། སེམས་ཅན་དེ་དག་
རྣམས་ལ་མཐར་ཐུག་བླ་ན་མེད་པའི་བྱང་ཆུབ་ཆེན་པོ་སྒྲུབ་པར་འདོད་པ་ནི། རྒྱུ་མཚན་གང་
ཞིག་ཡིན་ཏེ་དེ་མི་སྲིད་པས་རྒྱུ་མཚན་མེད་པར་མ་ཟད་དེ་འདྲ་ནི་ཤིན་ཏུ་མི་རིགས་ཤིང་འགལ་བ་
སྔར་བདེ་གཤེགས་ཉིད་དང་ནི། བར་དུ་བདེ་ལ་ཞེས་སོགས་ཀྱི་སྒོ་ནས་མཐར་ཐུག་གི་
བྱང་ཆུབ་ཏུ་མ་ཟད་གནས་སྐབས་ཀྱི་བདེ་བ་སྒྲུབ་པར་ཁས་བླངས་པ་དང་འགལ་བས་སོ
འཕྲལ་གྱི་རྙེད་བཀུར་ཅུང་ཟད་བྱུང་བ་མི་འདོད་པ་དང་མཐར་བྱང་ཆུབ་ཆེན་པོ་སྒྲུབ་པར་འདོད་
པ་ཤིན་ཏུ་འགལ་བའི་རྒྱུ་མཚན་ཡང་གང་ཟག་གང་ཞིག་གཞན་ལ་འབྱོར་བ་ཅུང་ཟད་ཙམ་རེ་ཡོད་
པ་དེ་ལ་མི་དགའ་ཞིང་མི་བཟོད་པར་ཁྲོ་བར་བྱེད་ལ་རྒུད་ན་དགའ་བར་བྱེད་པའི་གང་ཟག་དེ་ལ་
བསམ་པ་བཟང་བོ་བྱང་ཆུབ་ཀྱི་སེམས་ཞེས་བྱ་བ་སེམས་ཅན་ཐམས་ཅད་རྫོགས་བྱང་ལ་འགོད་
འདོད་ཀྱི་བློ་ཁྱད་པར་ཅན་དེ་ལྟ་བུ་ནི་ག་ལ་ཡོད་དེ་མེད་ངེས་པ་དེའི་ཕྱིར་རོ དེ་ལྟར་རྙེད་
བཀུར་ལ་ཆགས་ནས་དེ་ལ་དགའ་གདུང་ཁོ་ན་བྱེད་པ་དང་གཞན་གྱི་རྙེད་བཀུར་སོགས་ཕུན་སུམ་
ཚོགས་པའི་འབྱོར་བ་ལ་སྡང་།ཞུགས་དང་ཕྲག་དོག་གིས་ཡིད་གདུང་བར་བྱེད་པ་དེ་ནི་བྱང་ཆུབ་ཀྱི་
སེམས་སྐྱེ་བ་དང་གནས་པ་སོགས་ཀྱི་གེགས་བྱེད་མཐར་ཐུག་པ་དང་རང་རྒྱུད་ཀྱི་བསོད་ནམས་
འཇོམས་བྱེད་དེ། དཔའ་བོས གང་ཞིག་ཟང་ཟིང་ནོར་ལ་ཆགས་བྱེད་པ།། དེ་ལ་བྱང་
ཆུབ་སེམས་མཆོག་སྐྱེ་བ་མེད། སེམས་མཆོག་དེ་ནི་སྐྱོན་དང་མི་འགྲོགས་ཏེ། རྒྱ་མཚོ་
ཆེན་པོ་རོ་དང་མི་འགྲོགས་བཞིན། ཞེས་སོ། རང་ལ་གནོད་པ་མི་སྐྱེད་པས་ཁྲོ་མི་
རིགས་པ་ནི། གལ་ཏེ་མི་བཟོད་པ་སྐྱེ་ཡུལ་གྱི་རང་གི་དགྲ་དེས་སྦྱིན་བདག་འབྱོར་བ་དང་ལྡན་
པ་དེ་ཉིད་ལས་ཟས་གོས་སོགས་ཀྱི་ཡོ་བྱད་བཟང་བོ་ཐོབ་ཀྱང་རྙེད་དམ འོན་ཏེ་རང་གི་མི་
མཛའ་བ་དེས་རྙེད་པར་མ་གྱུར་བར་ཟས་གོས་སོགས་ཀྱི་ཡོ་བྱད་དེ་སྦྱིན་བདག་ཁོ་རང་གི་ཁྱིམ་ན་
གནས་པར་གྱུར་བ་ཡིན་ཡང་རུང་སྟེ། རྣམ་པ་ཀུན་ཏུའ ང་དངོས་པོ་དེ་དག་ཁྱོད་རང་ལ་མེད་
པར་མཚུངས་ན་སྦྱིན་བདག་དེའི་ཡོ་བྱད་དེ་དགྲ་ཕ་རོལ་པོ་དེ་ལ་བྱིན་ནམ་མ་བྱིན་ཡང་རུང་སྟེ
ཡོ་བྱད་དེ ཅི་བྱ་ཞེས་སམ་ཕྲག་དོག་བྱེད་པ་དེས་ཁྱོད་ལ་ཅི་ཞིག་བྱ་སྟེ་ཕན་གནོད་གང་ཡང་མེད་
པས་བཏང་སྙོམས་སུ་གནས་པར་བྱ་རིགས་ཀྱི་བྱིན་པས་མི་དགའ་བ་དང་མ་བྱིན་པས་དགའ་བར་
150

སྤྱོད་འཇུག་འགྲེལ་ལ་བྱེད་ཉི་ཟླའི་སྣང་བ།
བྱེད་མི་རིགས་སོ། ། རྙེད་པའི་རྒྱུ་དོར་བས་རང་ལ་ཁྲོ་རིགས་པ་ནི། དགྲའི་རྙེད་པ་ལ་མི་
དགའ་ཞིང་རང་ལ་ཅི་ནས་ཀྱང་རྙེད་པ་ལྷག་པར་ཐོབ་པར་འདོད་ན་རྙེད་བཀུར་འབྱུང་བའི་
ཐབས་སུ་བསོད་ནམས་གསོག་པ་དང་ནི་སྦྱིན་བདག་དད་པ་ཐོབ་པའི་རྒྱུ་སྤྱོད་པ་རྣམ་པར་དག་
པའམ། ཚུལ་ཁྲིམས་དང་ཐོས་བསམ་སོགས་རྙེད་པ་ཐོབ་པའི་རྒྱུར་གྱུར་བའི་རང་གི་ཡོན་ཏན་
རྣམས་ཅི་སྟེ་འདོར་བར་བྱེད་དེ་བྱེད་མི་རིགས་སོ། དེ་ལྟར་རྙེད་བཀུར་འདོད་ན་དེ་ཐོབ་
པར་གྱུར་བའི་རྒྱུ་ཡོན་ཏན་གྱི་ཆོས་རྣམས་རང་གི་རྒྱུད་ལ་འཛིན་རིགས་པ་ལ དེ་དག་མི་འཛིན་
པར་འདོར་བར་བྱེད་པ་པོ་རང་ཉིད་ལ། རྒྱུ་མཚན་གང་གིས་ཁྲོ་བར་མི་བྱེད་པ་སྨྲོས་ཤིག་སྟེ
རང་ལ་རྙེད་སོགས་མི་འབྱུང་བའི་རྒྱུས་ཁྲོ་བར་རིགས་ཀྱི་གཞན་ལ་རྙེད་སོགས་འབྱུང་བའི་རྒྱུའི་ཁྲོ་
བར་མི་རིགས་སོ་ཞེས་པའོ། རང་ལ་རྙེད་བཀུར་མ་བྱུང་ཕྱིན་ཆད་གཞན་ལའང་མེད་ན་
ལེགས་སོ་ཞེ་ན། ཁྱོད་ནི་རང་གིས་རྙེད་བཀུར་མི་ཐོབ་པའི་རྒྱུ་སྔོན་རྐུ་འཕྲོགས་བྱས་པ་དང་
གཞན་གྱི་རྙེད་པའི་གེགས་བྱས་པ་དང་གཞན་གྱི་རྙེད་པ་ལ་ཕྲག་དོག་བྱས་པ་སོགས་ལས་ངན་པའི་
སྡིག་པ་བྱས་པ་ལ་མྱ་ངན་མེད་པར་མ་ཟད་ཀྱི། སླར་ཡང་ཕྲག་དོག་གི་དབང་གིས་རྙེད་བཀུར་
ཕུན་སུམ་ཚོགས་པ་འབྱུང་བའི་རྒྱུར་གྱུར་བའི་བསོད་ནམས་ཆེན་པོ་བྱས་པའི་གང་ཟག་གཞན་
དག་དང་ལྷན་གཅིག་འགྲན་པར་བྱེད་འདོད་དམ་སྟེ། འགྲན་པར་བྱེད་མི་རིགས་ལ་ཅིས་ཀྱང་
འགྲན་ན་བསོད་ནམས་དགེ་བའི་ལས་གསོག་པ་ལ་འགྲན་པར་བྱ་རིགས་སོ ། འདི་དག་ནི་
དགྲ་ལ་བསྟོད་གྲགས་བདེ་སྐྱིད་རྙེད་བཀུར་ལྟ་བུ་བྱུང་བའམ་དེ་དག་སྒྲུབ་པ་སོགས་ཀྱི་སྒོ་ནས་དེ་
ལ་ལེགས་པ་བྱེད་པ་ལ་ཡིད་མི་བདེ་བ་དང་མི་བཟོད་པ་སྤངས་ནས་ཡིད་བདེ་བ་དང་བཟོད་པ་
སྒོམ་དགོས་པར་བསྟན་པའོ། ། དེ་ཡང་ཁོང་ཁྲོ་འགོག་ཐབས་ཀྱི་གདམས་ངག་གི་གཙོ་བོ་
འདིའི་གོང་འོག་ཏུ་བསྟན་པ་ལྟ་བུའི་རྒྱལ་སྲས་རྣམས་ཀྱི་རིགས་པས་རང་རྒྱུད་ཀྱི་ཉོན་མོངས་པའི་
ཕྱོགས་དང་བརྒལ་ལན་བྱས་ཏེ་ཁ་ནང་དུ་ཕྱོགས་ཏེ་རང་རྒྱུད་ཀྱི་དགྲ་མ་རུངས་པ་འཇོམས་པའི་
ཚུལ་འདི་རྣམས་ཡིན་པས། དེ་ལྟ་བུའི་སོ་སོར་རྟོག་པའི་ཤེས་ར་བ་ཀྱིས་རྣམ་པར་དཔྱད་ནས་
རིགས་པའི་སྒོ་སྣ་ཚོགས་ནས་བཀག་ན་ཁོང་ཁྲོའི་རིགས་དུ་མ་ལྡོག་ཅིང་གཉེན་པོ་བཟོད་པ་སྒོ་དུ་
མ་ནས་སྐྱེ་བར་གསུངས་པས་ན། སོ་སོར་རྟོགས་པའི་ཤེས་རབ་ཀྱིས་ཡང་དག་པའི་ལུང་དོན་ལ་
དཔྱད་ནས་དྲི་མ་མེད་པའི་རིགས་པའི་ལམ་ནས་དྲངས་པའི་ངེས་ཤེས་མ་སྐྱེས་ཀྱི་བར་དུ་འབད་པ་
གལ་ཆེའོ། །
བམ་པོ་གཉིས་པ། འདི་ནས་བརྩམས་ཏེ་འཆད། གཉིས་པ་འདོད་པའི་གེགས་བྱེད་པ་
ལ་བཟོད་པ་སྒོམ་པ་ལ་གཉིས། དགྲས་མི་འདོད་པ་བྱེད་པ་ལ་བཟོད་པ་སྒོམ་པ། བདག་དང་
བདག་གི་བཤེས་ལ་འདོད་པའི་གེགས་བྱེད་པ་ལ་བཟོད་པ་སྒོམ་པའོ། དང་པོ་ནི། གལ་ཏེ་
151

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
དགྲ་ཞིག་སོགས་ཏེ། དེ་ལ དགྲ་མི་དགའ་བས་རང་ལ་མི་ཕན་ཞིང་མི་དགའ་བ་བྱུང་ན་སྙམ་
པས་དེ་ལ་མི་གནོད་པ་ནི་དགྲ་ལ་སྡུག་བསྔལ་སོགས་མི་འདོད་པ་བཞི་བྱུང་ན་དགའ་བ་ལ་དེའི་
གེགས་བྱེད་པ་ལ་ཁྲོའོ་ཞེ་ན གལ་ཏེ་རང་ལ་གནོད་པའི་དགྲ་ཞིག་ལ་སྡུག་བསྔལ་སོགས་མི་
འདོད་པ་བྱུང་བས་དེ་མི་དགའ་ཞིང་སྡུག་བསྔལ་བར་གྱུར་ནའང་དེ་ལ་ཁྱོད་ཡིད་དགའ་ཞིང་
བདེ་བར་བྱ་བའི་རྒྱུ་ཅི་ཞིག་ཡོད་དེ་དེས་ཁྱོད་ལ་ཕན་པ་ཅི་ཡང་མེད་ལ། དེ་ལྟ་བུ་ནི་རྗེས་སུ་ཡི་
རང་གོ་ལོག་ཡིན་པར་བཤད་པས་སོ སྔོན་གྱི་ལས་མེད་ན་ཁྱོད་ཀྱི་དགྲ་ལ་གནོད་པ་དང་
སྡུག་བསྔལ་འབྱུང་བར་གྱུར་ཅིག་སྙམ་དུ་ཡིད་ལ་སྨོན་པ་ཙམ་གྱིས་ནི། དགྲ་དེ་ལ་གནོད་པའི་
རྒྱུར་ཅུང་ཟད་ཀྱང་མི་འགྱུར་ལ་ཁྱོད་ཀྱི་འདོད་པའི་དོན་དེ་འགྲུབ་པ་ལ་ཡང་དེ་ལྟར་བསམ་པས་
ཅུང་ཕྲད་ཀྱང་མི་ཕན་པས་ན་དེ་ལྟར་སྨོན་པ་ལ་དགོས་པའི་དོན་མེད་པར་མ་ཟད་རང་ལ་དེ་ཙམ་
གནོད་པའི་རྒྱུར་འགྱུར་རོ ། གནོད་པ་ནི་སྔོན་ལས་ལས་བྱུང་བ་ཡིན་ལ་ཙམ་ཞེས་པས་སྒྲས་
དེ་ཉིད་བསལ་བའོ།། དགྲ་ལ་གནོད་སེམས་བསྐྱེད་པས་རང་ལ་གནོད་པ་ནི། །དགྲ་ལ་
གནོད་པ་དང་སྡུག་བསྔལ་བྱུང་ན་རྒུད་ཅིང་བརླག་པར་གྱུར་སྙམ་དུ་ཁྱོད་ཀྱིས་འདོད་པའམ་དེ་
ལྟར་སྨོན་པ་ཁོ་ནས་དགྲ་ཕ་རོལ་པོ་དེ་ལ་གནོད་པ་དང་སྡུག་བསྔལ་སོགས་དེ་དག་གྲུབ་པར་གྱུར་
ནའང་དེ་ལ་ཁྱོད་དགའ་ཞིང་བདེ་བར་བྱ་བའི་རྒྱུ་ཅི་ཞིག་ཡོད་དེ་ཅུང་ཟད་ཀྱང་མེད་དེ་རང་
ལ་ཕན་པ་མེད་ཅིང་གནོད་པའི་རྒྱུར་འགྱུར་བའོ གལ་ཏེ་དགྲ་ལ་སྡུག་བསྔལ་སོགས་མི་
འདོད་པ་བྱུང་ན་དེ་ཁོ་ནས་བདག་གིས་ཡིད་སྨོན་དེ་ཉིད་གྲུབ་པ་ཡིན་པས་བདག་ཉིད་འཚེངས་
པའམ་ཡིད་ཚིམ་པར་འགྱུར་རོ་ཞེ་ན། དེ་ལྟ་བུའི་བསམ་ངན་དྲག་པོ་སྐྱེས་པ་དེ་ལས་ཆེས་ཆེར་
རང་ཕུང་བའི་རྒྱུ་གཞན་པའང་ཅི་ཞིག་ཡོད་དེ་ཅུང་ཟད་ཀྱང་མེད་པས་དེ་ནི་འཚེངས་པའི་རྒྱུ་མ་
ཡིན་གྱི་འདི་ཕྱི་ཀུན་ཏུ་རང་ཉིད་ལ་ཕུང་ཁྲོལ་སྐྱེད་པའི་རྒྱུ་ཡིན་ནོ། དེས་ན་དེ་ལྟ་བུའི་བསམ་
པ་ངན་པ་དེ་ནི་ངན་འགྲོར་འཕེན་པའི་རྒྱུའི་གཙོ་བོ་སྟེ། དཔེར་ན་ཉ་བ་རྣམས་ཀྱིས་སྐུད་པའི་
སྣེ་ལ་ལྕགས་ཀྱུ་ཤ་དང་བཅས་པ་བཏགས་ནས་ཆུར་འཕངས་པ་ན་དེས་ཉ་མང་པོ་བཟུང་ནས་ཕྲུ་
བའི་ནང་དུ་འཚོད་པ་ལྟར། ཞེ་སྡང་ལ་སོགས་པའི་ཉོན་མོངས་ཉ་བ་མ་རུངས་པས་བཏབ་པ་ཡི
དགྲ་མ་རུངས་པར་གྱུར་ན་ཕུང་བར་འགྱུར་སྙམ་པའི་གནོད་སེམས་ཀྱི་འཆིལ་པའམ་ལྕགས་ཀྱུ་
འདི་ནི་མི་བཟད་པ་སྟེ་གཞན་ལ་གནོད་པ་སྐྱེད་ངེས་པ་དང་གཟེ་བ་སྟེ་ཟིན་ངེས་པས་རྣོ་བ་ཡིན་ལ
དེའི་ཕྱིར་དེས་ངེས་པར་བཟུང་ནས་སེམས་ཅན་དམྱལ་བའི་ལྕགས་སྲེག་གི་བུམ་པར་རམ་ཕྲུ་བ་
ཆེན་པོའི་ནང་དུ་ཡང་། དམྱལ་བའི་སྲུང་མའམ་གཤིན་རྗེའི་ཕོ་ཉ་རྣམས་ཀྱིས་བདག་ཉིད་
བཅུག་ནས་ཡུན་རིང་པོར་འཚོད་པའི་སྡུག་བསྔལ་མྱོང་བར་ངེས་སོ། ། དེ་དག་ནི་དགྲ་ལ་སྡུག་
བསྔལ་སོགས་འབྱུང་བའི་གེགས་བྱེད་པ་ལ་མི་བཟོད་པ་སྤངས་ནས་ཡིད་བདེ་བ་དང་བཟོད་པ་
152 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
སྒོམ་པ་དགོས་པར་བསྟན་པའོ ། གཉིས་པ་བདག་དང་བདག་གི་བཤེས་ལ་འདོད་པའི་
གེགས་བྱེད་པ་ལ་བཟོད་པ་སྒོམ་པ་ནི བསྟོད་དང་གྲགས་པའི་སོགས་ཏེ། དེ་ཡང་འཇིག་
རྟེན་པའི་ཆོས་བསྟོད་གྲགས་སོགས་ཀྱི་གེགས་བྱས་པ་ལ་ཁྲོ་མི་རིགས་པ་ལ། བསྟོད་གྲགས་ལ་
ཡོན་ཏན་མེད་ཀྱང་ཡིད་བདེ་ཙམ་འདོད་མི་རིགས་པ་ནི རང་དང་རང་གི་ཕྱོགས་ལ་བསྟོད་
གྲགས་སོགས་འབྱུང་བའི་གེགས་བྱེད་པ་ལ་ཁྲོའོ་ཞེ་ན། གཞན་གྱིས་རང་གི་ཡོན་ཏན་བརྗོད་
ནས་དངོས་སུ་བསྟོད་པ་དང་ལྐོག་ཏུ་སྙན་པའི་ཚིག་བསྒྲགས་པའི་གྲགས་པའི་རིམ་གྲོས་ནི
སྐྱེས་བུ་གང་དག་གིས་འདོད་ཅིང་དོན་དུ་གཉེར་བྱའི་དངོས་པོ་ལྔ་ལས་ཕྱི་མའི་དུས་སུ་ཕན་པ་
བསོད་ནམས་དགེ་བའི་ལས་སུ་མི་འགྱུར་ཞིང་ཚེ་འདིར་ཕན་པའི་ཐབས་ཚེ་རིང་བའི་རྒྱུར་ཡང་མི་
འགྱུར་ལ དེ་བཞིན་དུ་བདག་གི་ལུས་སྟོབས་འཕེལ་པ་དང་རྒྱས་པའི་རྒྱུར་ཡང་མི་འགྱུར་ཞིང་
ལུས་ལ་ནད་མེད་པའི་རྒྱུར་འགྱུར་བའང་མིན་ལ། ལུས་ལ་བདེ་བ་སྐྱེ་བའི་རྒྱུར་ཡང་མི་འགྱུར་
རོ། ། དེས་ན་བདག་ནི་རང་དོན་ཁོ་ན་གཉེར་ན་དེ་ཉིད་སྒྲུབ་པ་ལ་ཞུགས་པར་གྱུར་བས་རང་
དོན་དུ་འགྱུར་མི་འགྱུར་དཔྱོད་ཤེས་པའི་བློ་གྲོས་དང་ལྡན་པར་འགྱུར་བ་ཡིན་དགོས་ན
བསྟོད་པ་དང་གྲགས་པའི་རིམ་གྲོ་དེ་ལ་ནི་རང་གི་འདོད་པའི་དོན་དེ་དག་འགྲུབ་པའི་དགོས་པ་
ཅི་ཞིག་ཡོད་ཅུང་ཟད་ཀྱང་མེད་དེ། བསྟོད་གྲགས་ཙམ་ནི་བསོད་ནམས་འཕེལ་པ་སོགས་རྣམ་
པ་ལྔ་་བོ་གང་ཡང་སྒྲུབ་བྱེད་ཀྱི་ཐབས་མ་ཡིན་པའི་ཕྱིར་དོན་མེད་པ་ཁོ་ནའོ། ། དེ་ལྟར་བསོད་
ནམས་འཕེལ་བྱེད་སོགས་སུ་མི་འགྱུར་ཡང་འཕྲལ་དུ་ཡིད་བདེ་སྐྱེད་པས་དོན་མེད་པ་མིན་ནོ་ཞེ་ན
ཡིད་བདེ་ཙམ་འབའ་ཞིག་འདོད་ནས་དེ་དོན་དུ་གཉེ བྱ་བ་ཡིན་ན་ནི རྒྱན་པོ་འགྱེད་
པའམ་ཆོ་ལོ་རྩེ་བ་དང་གླུ་གར་རོལ་མོ་བྱེད་པ་དང་སྨད་འཚོང་མ་དང་གཞན་གྱི་བུད་མེད་ལྟ་བུ་
བསྟེན་པ་དང་མྱོས་འགྱུར་ཆང་གི་བཏུང་པ་ཡང་བསྟེན་པར་བྱ་དགོས་པ་སོགས་སུ་ཐལ་ཏེ།
དེ་དག་ཀྱང་འཕྲལ་དུ་ཡིད་བདེ་ཙམ་སྐྱེད་བྱེད་ཡིན་པས་སོ། དེ་ལྟར་རྒྱན་པོ་འགྱེད་པ་
སོགས་ནི་རྣམ་པ་ཀུན་ཏུ་དང་དུ་བླང་གས་ཤིང་ཁྱད་པར་རབ་ཏུ་བྱུང་བས་དེ་དག་བྱ་མི་རུང་
བའི་རྒྱུ་མཚན་གྱིས་དེ་དག་ཀྱང་བསྟེན་པར་རིགས་པར་འགྱུར་ཞེས་ཧ་ཅང་ཐལ་བའི་སྐྱོན་བརྗོད་
པར་མཛད་དོ —བསྟོད་གྲགས་ཙམ་ལ་ཞེན་པ་བྱིས་པའི་སྤྱོད་པར་བསྟན་པ་ནི རྨོངས་པ་
ཁ་ཅིག་རང་ལ་ཡོན་ཏན་མེད་ཅིང་སྙན་པ་དང་གྲགས་པ་འབྱུང་དུ་རེ་ནས་སློང་མོ་བ་ལྟ་བུས་ཁྱོད་
ནི་ལྷའི་དབང་བོ་དང་རྣམ་ཐོས་ཀྱི་སྲས་སོགས་ལྟར་གཏོང་ཕོད་པའོ་ཞེས་ངོ་བསྟོད་ཀྱི་གཅམ་བུའི་
ཚིག་བརྗོད་པ་ན། དགའ་བའི་བཞིན་བསྟན་ནས་གཏོང་ཕོད་པར་གྲགས་པའི་དོན་དུ་རྟ་དང་
གླང་པོ་དང་རིན་པོ་ཆེ་ལ་སོགས་པའི་ནོར་བཟང་བོ་རིན་ཐང་ཆེ་བ་སོགས་ལྷུག་པར་གཏོང་ཞིང་
གཡུལ་ལས་རྣམ་པར་རྒྱལ་བའི་དཔའ་བོ་རྟུལ་ཕོད་པ་ཞེས་གྲགས་པ་ཙམ་དོན་དུ་གཉེར་ནས་
— 153-

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
དགྲའི་གཡུལ་ངོར་ནན་གྱིས་ཞུགས་ཏེ་བདག་ཉིད་ཀྱང་ནི་གསོད་པར་བྱེད་དུ་འཇུག་ནུས་པ་ཡིན་
ན། འདི་ནི་གཏོང་ཕོད་པའོ་དཔའ་རྟུལ་ཆེ་བའོ་ཞེས་དོན་མེད་ཀྱི་ཚིག་འབྲུ་སྐམ་པོ་རྣམས་ཀྱིས་
ཅི་ཞིག་བྱ་སྟེ། དེ་ལ་ཚེ་འདིར་བཟའ་བཏུང་གོས་ལྟ་བུའི་དགོས་པ་ཅུང་ཟད་ཀྱང་མེད་ལ ཤི་
བར་གྱུར་བའི་ཚེ་ན་སྙན་པ་དང་གྲགས་པ་ཐོབ་པ་ལས་བྱུང་བའི་བདེ་བ་དེས་ཀོ་གང་ཟག་སུ་ལ་
བདེ་ཞེས་སམ ལུས་སེམས་སུ་ལ་བདེ་སྟེ་གང་ལའང་ཕན་པ་མེད་པའི་ཕྱིར་རོ། ། དེས་ན་
བསྟོད་གྲགས་ལ་ཞེན་པ་དང་། དེ་ཉམས་པ་ལ་མི་དགའ་བ་ནི། དཔེར་ན་བྱིས་པ་ཁ་ཅིག་རྩེད་
མོའི་དོན་དུ་གནས་ཁང་གི་དགོས་པ་གང་ཡང་མི་འགྲུབ་པའི་བྱེ་མ་ལས་བྱས་པའི་ཁང་བུ་ལ་
དགའ་ཞིང་ཆགས་ནས་རྩེ་བ་ན་སུས་གནོད་པ་མ་བྱས་པར་རང་ཉིད་རྡིབ་པར་གྱུར་པའམ་མི་
འགས་དེ་བཤིག་ན། ངའི་ཁང་པ་རྡིབ་པོ་ངའི་ཁང་པ་བཤིག་གོ་ཞེས་ཟེར་ནས་བྱིས་པ་བླུན་པོ་
རྣམས་ནི་ག་ཆད་ཆད་དུ་ངུ་ཞིང་ཆོ་ངེ་འདེབས། དེ་བཞིན་དུ་བསྟོད་པ་དང་གྲགས་པ་ཉམས་
པར་གྱུར་ན་རང་གི་སེམས་ནི་བྱིས་པ་བླུན་པོ་བཞིན་དུ་མྱ་ངན་གྱིས་གདུངས་ཤིང་མི་དགའ་བ་
སྐྱེད་པར་བྱེད་ནའང་། བརྟགས་ཤིང་དཔྱད་ན་གང་ང་མ་ཉམས་མ་གོད་པས་མྱ་ངན་བྱ་བའི་
དོན་ཅི་ཡང་མེད་དོ ། དེ་དག་ནི་བསྟོད་གྲགས་ལ་ཞེན་པ་དང་དེ་ཉམས་པ་ལ་མྱ་ངན་བྱེད་པ་
གཉིས་ཀ་བྱིས་པའི་སྤྱོད་པར་བསྟན་ཏོ། ། བརྟགས་ན་སྙིང་བོ་མེད་པས་དགའ་བར་བྱ་མི་
རིགས་པ་ནི། རང་ལ་བསྟོད་པ་དང་གྲགས་པ་བྱུང་བས་སེམས་དགའ་བ་ཡིན་ན། རེ་ཞིག་
གམ་ཐོག་མར་བརྟགས་ཤིང་དཔྱད་ན་རང་གི་ཡོན་ཏན་བརྗོད་པའི་ཚིག་དང་སྒྲ་ལ་ནི་རྣམ་པར་
རྟོག་པའི་སེམས་མེད་པས་ཕྱི་དོན་བེམ་པོ་ཡིན་པའི་ཕྱིར་ན བདག་ལ་བསྔགས་ཤིང་བསྟོད་
པར་བྱའོ་སྙམ་པའི་ཀུན་སློང་གི་སེམས་ཡོང་ཡེ་མི་སྲིད་པས་དེ་ལ་དགའ་བར་བྱ་མི་རིགས་ཤིང་
འོན་ཏེ་བདག་ལ་བསྟོད་པའི་ཚེ་བསྟོད་པ་བྱེད་མཁན་གྱི་གང་ཟག་གཞན་དེ་དག་བདག་ལ་དགའ་
འོ་ཞེས་གྲགས་པའི་བསྟོད་པ་བྱེད་པ་པོ་གཞན་གྱི་རྒྱུད་ཀྱི་དགའ་ཞིང་དད་པ་དེ་ནི་བདག་དགའ་
བའི་རྒྱུ་ཡིན་གྲང་ནའམ་སྙམ་ནས་ཞེས་ཏེ་བརྟགས་ཤིང་དཔྱད་ན་དེ་ལྟར་བཏགས་པ་དེ་ཙམ་མིན་
པ་དགའ་བའི་རྒྱུ་གཞན་ཅི་ཡང་མི་རྙེད་པའོ། ། དེ་ལ་ནི་འབྲེལ་ཅི་ཡང་མེད་ཕྱིར་བྱིས་པའི་
སྤྱོད་པ་ཁོ་ནར་ཟད་པས་ན་དེ་རང་ཉིད་དགའ་བའི་རྒྱུ་ཡིན་པ་ནི་མི་རིགས་ཏེ། གཞན་ནམ་སྟེ་
གང་ཟག་གཞན་རང་གི་དགྲ་ལྟ་བུ་ལ་དགའ་ནས་བསྟོད་པའམ་དེར་མ་ཟད་ཡང་ན་བདག་ཉིད་ལ་
དགའ་ནས་བསྟོད་པ་ལའང་རུང་སྟེ་བསྟོད་པ་བྱེད་མཁན་གྱི་གང་ཟག་གཞན་གྱི་དགའ་བ་དེས་
བདག་ལ་ཅི་ཞིག་ཕན་ཏེ་ཅུང་ཟད་ཀྱང་མི་ཕན་པས རང་དགའ་བའི་རྒྱུར་མི་རུང་ལ་བསྟོད་པ་
བྱེད་པ་པོ་གཞན་གྱི་རྒྱུད་ལ་ཡོད་པའི་དགའ་བ་དེ་ནི་གང་ཟག་གཞན་དེ་ཉིད་ཀྱི་མྱོང་བྱ་ཡིན་གྱི་
བདག་གི་མིན་ལ་དེ་ནི་གཟུགས་ཅན་གྱི་དངོས་པོ་མ་ཡིན་པས་སོ་སོར་བགོར་ཡང་མི་བཏུབ་པས།
-154

སྤྱོད་འཇུག་འགྲེལ་བ་བ་གཞུང་ལམ་གསལ་བྱེད་ཉི་ཟླའི་སྣང་བ
བདག་གིས་དེ་ལས་ཆ་ཤས་ཅུང་ཟད་ཙམ་ཡང་མི་ཐོབ་པའི་ཕྱིར་རོ། གལ་ཏེ་བྱང་ཆུབ་
སེམས་ནི་གཞན་བདེ་བས་བདག་ཀྱང་བདེ་བའི་ཕྱིར་བསྟོད་པ་བྱེད་པ་པོ་དེ་ཉིད་ལ་དགའ་ཞིང་
བདེ་བ་སྐྱེས་པར་གྱུར་པ་ཡིས་བདག་ཀྱང་བདེ་བ་ཡིན་ནོ་ཞེ་ན། དེ་ལྟ་ན་སྐྱེ་བོ་མ་ལུས་པ་ཀུན་
དགའ་ཞིང་བདེ་བར་གྱུར་བ་ལའང་དེ་བཞིན་དུ་བདག་ཉིད་དགའ་ཞིང་བདེ་བར་བྱ་དགོས་ཤིང་
རིགས་ན ཇི་ལྟར་ཞེས་སམ་ཅི་ཕྱིར་དགྲ་བོ་ལྟ་བུ་གཞན་་ཟག་གཞན་དགའ་བར་གྱུར་བ་
ཡིས་བསྟོད་པ་བྱེད་པའི་ཚེ་བསྟོད་མཁན་དེ་བདེ་ཞིང་དགའ་བར་པའམ་ཡང་ན་བསྟོད་ཡུལ་
གྱི་དགྲ་དེ་ཡིད་བདེ་ཞིང་དགའ་བར་གྱུར་ན་ཕྲག་དོག་གི་དབང་གིས་བདག་ཇི་ལྟར་ཡིད་མི་བདེ་
བར་བྱེད་དེ་ཡིད་མི་བདེ་བར་བྱེད་པ་འདི་ཤིན་ཏུ་མི་རིགས་ཤིང་འགལ་བས་དེ་ལའང་དགའ་བར་
བྱ་རིགས་སོ ། དེ་དག་གི་དོན་བསྡུ་བ་ནི གོང་དུ་བཤད་པ་དེ་ལྟར་ཚིག་འབྲུ་སྐམ་པོ་ཙམ་
ལས་དགོས་པའི་དོན་གཞན་མེད་པ་དེ་བས་ན་ཞེས་སམ་ཡང་ན་བསྟོད་པའི་སྒྲ་ལ་བསྟོད་སེམས་
མེད་པ་དང་བསྟོད་པ་པོའི་རྒྱུད་ཀྱི་བདེ་བ་ཆ་ཤས་ཙམ་ཡང་བདག་གིས་ཐོབ་པ་མེད་པ་དེ་ལྟ་བས་
ན་གཞན་གྱིས་བདག་ནི་བསྟོད་དོ་བསྔགས་སོ་བཀུར་རོ་སྙན་པར་བསྒྲགས་སོ་ཞེས་ལོག་པར་རྟོག་
པས་བཏགས་ནས་ཚིག་ཙམ་དེས་རང་གི་ཡིད་ལ་དགའ་བ་བསྐྱེད་པ་དང་དེས་རློམ་པ་སྐྱེ་བར་
འགྱུར་བ་གང་ཡིན་པ། དེ་ཡང་བརྟགས་ཤིང་དཔྱད་ན་དང་དགོས་པའི་སྙིང་བོ་ཅི་ཡང་
མེད་པའི་ཕྱིར་བསྟོད་གྲགས་ཀྱི་ཚིག་འབྲུ་སྐམ་པོ་དེ་ཙམ་ནི་དེ་ལྟར་དགའ་ཞིང་བདེ་བའི་རྒྱུར་མི་
འཐད་པས། དེ་ལ་དགའ་ཞིང་ཞེན་པ་ནི་བྱིས་པ་རྨོངས་པའི་ཆོས་ཉིད་དམ་སྤྱོད་པ་ཁོ་ནར་ཟད་
དོ་ཞེས་སམ། ཡང་ན་བྱིས་པ་རྩེད་མོ་ལ་དགའ་བའི་སྤྱོད་པ་ཁོ་ནར་ཟད་དོ་ཞེས་སོ།
དག་ནི་འཇིག་རྟེན་གྱི་ཆོས་བསྟོད་གྲགས་སོགས་ལ་ཡོན་ཏན་མེད་ཕྱིར་དེ་འགོག་པ་གནོད་བྱེད་མ་
ཡིན་པར་བསྟན་ཏོ། ། བསྟོད་གྲགས་སོགས་བཞི་ལ་ཆགས་པས་ཉེས་བ་བསྐྱེད་པ་ནི། །དེ་
བཞི་ཉམས་པར་བྱེད་པ་ལ་ཁྲོ་མི་རིགས་ཏེ། དེ་དག་ལ་ཡོན་ཏན་མེད་པརམ་ཟད་བསྟོད་གྲགས་
རྙེད་བཀུར་སོགས་བྱུང་བས་བདག་གི་སེམས་ནི་དགེ་བའི་དམིགས་པ་ལས་གཞན་དུ་གཡེང་བར་
བྱེད་ཅིང་།། དེས་ནི་འཁོར་པའི་སྡུག་བསྔལ་ལ་སྐྱོ་ཞིང་ཡིད་འབྱུང་བའང་འཇིག་པར་བྱེད་ལ་
དེར་མ་ཟད། རིན་ཕྲེང་ལས། ཕྲག་དོག་གཞན་གྱི་ཡོན་ཏན་གདུངས ། ཞེས་པ་ལྟར།
བསྟོད་གྲགས་སོགས་ལ་ཆགས་པའི་དབང་གིས་ཡོན་ཏན་དང་ལྡན་པའི་གཞན་གྱི་ཡོན་ཏན་ལ་མི་
བཟོད་ཅིང་གདུང་བའི་ཕྲག་དོག་སྐྱེ་བ་དང་། རང་གི་དགེ་བའི་ཕྱོགས་གཞིག་པ་དང་གཞན་གྱི་
རྙེད་བཀུར་སོགས་ཕུན་སུམ་ཚོགས་པ་ལའང་མི་བཟོད་པས་དེ་འཇིག་པར་བྱེད་འདོད་པ་སྟེ་
བསྟོད་གྲགས་སོགས་ལ་ནི་དེ་དག་ལ་སོགས་པའི་སྐྱོན་མང་པོ་ཡོད་པས་ན་ཉེས་བའི་འབྱུང་གནས་
སུ་ཤེས་ནས་ཆགས་ཞེན་སྤང་བར་བྱའོ། བསྟོད་གྲགས་སོགས་འགོག་པ་ངན་འགྲོ་འགོག་
155

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བྱེད་དུ་བསྟན་པ་ནི། བསྟོད་གྲགས་སོགས་ལ་ཞེན་པ་ནི་ཉེས་སྐྱོན་ཐམས་ཅད་ཀྱི་འབྱུང་གནས་
ཡིན་པ་དེ་ཕྱིར་བདག་གི་བསྟོད་པ་དང་གྲགས་པ་སོགས་ནི། གཞིག་ཅིང་དགག་པའི་ཕྱིར་
འབད་པར་བྱེད་པའི་སྐྱེ་བོ་གང་དག་ཉེ་བར་གནས་པ་དེ་དག་ཐམས་ཅད་ཀྱང་བདག་གི་ནི་བསྟོད་
སོགས་ལ་ཆགས་པའི་ཉེས་བས་དམྱལ་བ་ལ་སོགས་པའི་ངན་སོང་དུ་ལྟུང་བ་ལས་བསྲུང་བ་དང་
བསྐྱབ་པར་བྱ་བའི་ཕྱིར་ཞུགས་པ་མིན་ནམ་སྟེ་ངེས་པར་ཡིན་པས། དེ་དག་ལ་ཁྲོ་བར་བྱ་མི་
རིགས་ཀྱི་དྲིན་དུ་གཟོ་བར་བྱ་རིགས་ཏེ་ཕན་འདོགས་བྱེད་པའི་མཛའ་གྲོགས་མཆོག་ཡིན་པའི་
ཕྱིར་རོ བསྟོད་སོགས་འགོག་པ་སྲིད་པ་དང་ངན་འགྲོ་ལས་འགྲོལ་བྱེད་ཡིན་པ་ནི
གཞན་ཡང་བདག་ནི་སྲིད་པ་ལས་རྣམ་པར་གྲོལ་པའི་ཐར་བ་དོན་དུ་གཉེར་པ་ཡིན་ལ་བསྟོད་པ་
དང་གྲགས་པ་དང་རྙེད་པ་དང་བཀུར་སྟི་ནི་འཁོར་བར་འཆིང་བར་བྱེད་པས་ན་གྲོལ་བ་དོན་
གཉེར་ལ་འཆིང་བྱེད་དེ་རྣམས་མི་དགོས་སོ། ། དེས་ན་དགྲ་བོ་གང་དག་གིས་བདག་སྲིད་པར་
འཆིང་བྱེད་ཀྱི་རྙེད་བཀུར་སོགས་ཀྱི་གེགས་བྱས་ནས་དེ་དག་གི་ཉེས་བས་རང་སྲིད་པའི་བཙོན་
རར་བཅིངས་པ་ལས་གྲོལ་བར་བྱེད་པའི་དགེ་བའི་བཤེས་གཉེན་གྱི་བྱ་བ་བྱེད་པའི་སྒོ་ནས
ཕན་འདོགས་བླ་ན་མེད་པ་བྱེད་པ་དེ་དག་ལ་བདག་ནི་ཇི་ལྟར་ཁྲོ་སྟེ་ཁྲོ་མི་རིགས་སོ ། ཁྲོ་མི་
རིགས་པའི་རྒྱུ་མཚན་གཞན་ཡང་། རྙེད་བཀུར་བསྟོད་གྲགས་སོགས་ལ་ཆགས་ཤིང་ཞེན་ནས་
སྡུག་བསྔལ་གྱི་འབྱུང་གནས་སྤྱིར་སྲིད་པའི་འཆིང་བ་དང་ཁྱད་པར་སྡུག་བསྔལ་མི་བཟད་པས་
འཆིང་བའི་ངན་སོང་གི་བཙོན་རར་འཇུག་པར་འདོད་པ་ལ། རྫོགས་པའི་སངས་རྒྱས་རྣམས་
ཀྱིས་ནི་ནུས་མཐུ་ཆེན་པོས་བྱིན་གྱིས་བརླབས་པ་བཞིན་དུ། རྙེད་བཀུར་བསྟོད་གྲགས་སོགས་
ཀྱི་གེགས་བྱས་ནས་སྡུག་བསྔལ་ཅན་གྱི་བཙོན་ཁང་དུ་མི་གཏོང་བའི་སྒོ་འཕར་རམ་སྒོ་གླེགས་ཉིད་
དུ་གྱུར་བའི་དགྲ་བོ་བཀའ་དྲིན་ཅན་དགེ་བའི་བཤེས་གཉེན་ལྟ་བུ་དེ་དག་ལ་བདག་ནི་ཇི་ལྟར་ཁྲོ་
རྣམ་པ་ཀུན་ཏུ་ཁྲོ་མི་རིགས་ཀྱི་ངན་སོང་གི་འཆིང་བ་ལས་འགྲོལ་བར་བྱེད་པ་ལ་བྱས་ཤེས་དྲིན་དུ་
གཟོ་རིགས་སོ། ལྟ་བའི་འཆིང་བ་དང་རྙེད་བཀུར་སོགས་ཀྱི་འཆིང་བ་རབ་ཏུ་བྱུང་བས་སྤང་
དགོས་ལ འོད་སྲུང་གིས་ཞུས་པ་ལས། ལྟ་བའི་འཆིང་དང་རྙེད་དང་བཀུར་སྟི་དང་
གྲགས་པའི་འཆིང་བ་རབ་ཏུ་བྱུང་བ་ཡི འཆིང་བ་དམ་བྱེད་འཕགས་པ་རྣམས་ཀྱིས་་
གསུངས དེ་དག་རྟག་ཏུ་རབ་ཏུ་བྱུང་བས་སྤང༌། ཞེས་དང་། ཇོ་བོས རབ་བྱུང་
འཆིང་བ་དམ་པོ་གང་། རྙེད་པ་དང་གི་བཀུར་སྟི་སྟེ། ། འཆིང་བ་དེ་ལས་གྲོལ་བ་་
གང་མེ་ཡི་ནང་གི་པདྨ་བཞིན། ། ཞེས་གསུངས་པས་དེ་དག་ལ་ཆགས་ཞེན་སྤང་བར་
བྱའོ། དེ་དག་ནི་འཇིག་རྟེན་པའི་ཆོས་རྙེད་བཀུར་སོགས་ཉེས་བའི་འབྱུང་གནས་འཁོར་བ་
དང་ངན་སོང་དུ་འཆིང་བྱེད་ཡིན་པས་དེ་འགོག་པ་ཕན་འདོགས་བྱེད་པ་ཡིན་པར་བསྟན་པའོ། །
156

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
དེ་ལྟར་འཇིག་རྟེན་པའི་ཆོས་ཀྱི་གེགས་བྱེད་པ ལ་ཁྲོ་མི་རིགས་པར་མ་ཟད་བསོད་ནམས་ཀྱི་གེགས་
བྱེད་པ་ལའང་ཁྲོ་མི་རིགས་པ་ལ་ཁྲོ་བ་ཉིད་བསོད་ནམས་ཀྱི་གེགས་བྱེད་ཡིན་པ་ནི། འཇིག་རྟེན་
གྱི་ཆོས་བསྟོད་གྲགས་སོགས་ཀྱི་གེགས་བྱེད་པལ་ཁྲོ་མི་རིགས་ཀྱང་དགྲ་བོ་འདི་ཉིད་ཀྱིས་ནི་སྦྱིན་པ་
དང་ཚུལ་ཁྲིམས་ལ་སོགས་པའི་བསོད་ནམས་དགེ་བའི་ཆོས་ཀྱི་གེགས་བྱེད་པའི་ཕྱིར་ཅེས་བསམ་
ནས་ཁྲོའོ་ཞེ་ན། དེ་ལྟར་བསོད་ནམས་ཀྱི་གེགས་བྱེད་པའི་དགྲ་བོ་དེ་ལའང་ཁྲོ་བར་བྱ་བ་ནི་
རིགས་པ་མིན་ཏེ། བསོད་ནམས་འདོད་པའི་གང་ཟག་ཡིན་ན་བཟོད་པ་དང་མཚུངས་ཤིང་
མཉམ་པའི་དཀའ་ཐུབ་བམ་ལེགས་པར་སྤྱད་པའི་དགེ་བ་ཡོད་པ་མིན་ཞིང་བསོད་ནམས་དགེ་
བའི་ལས་ཐམས་ཅད་ཀྱི་མཆོག་དང་གཞི་ཡིན་པས་ན། བསོད་ནམས་དམ་པ་བཟོད་པ་དེ་ལ་
བདག་ནི་མི་གནས་སམ། ཞེས་བསོད་ནམས་དོན་དུ་གཉེར་བས་དེ་ལ་ཅི་ནས་ཀྱང་གནས་པར་
བྱ་རིགས་སོ། ། གལ་ཏེ་བདག་ནི་ཁོང་ཁྲོ་ཤས་ཆེ་བ་ལ་སོགས་པའི་རང་གི་སྐྱོན་གྱིས། གནོད་
བྱེད་གྱི་དགྲས་རྙེད་བཀུར་སོགས་ཀྱི་གེགས་བྱེད་པ་འདི་ལ་བཟོད་པར་མི་བྱེད་ན། བཟོད་པ་
སྒོམ་པའི་བསོད་ནམས་དཔག་མེད་ཀྱི་རྒྱུ་ནི་དགྲ་བོ་ཉེ་བར་གནས་པ་ཞེས་སམ། ཡང་ན་བསོད་
ནམས་དཔག་མེད་འབྱུང་བའི་རྒྱུ་མཚུངས་པ་མེད་པ་བཟོད་པའི་དཀའ་ཐུབ་མཆོག་ནི་ཉེ་བར་
གནས་པ་འདི་ཉིད་ལ་གེགས་སུ་བཟུང་ནས་བདག་རང་ཉིད་བསོད་ནམས་ཀྱི་གེགས་བྱེད་དུ་གྱུར་
པར་ཟད་ཀྱི་དགྲ་ཕ་རོལ་པོ་བསོད་ནམས་ཀྱི་གེགས་བྱེད་མིན་ནོ། ། རང་ཉིད་བསོད་ནམས་ཀྱི་
གེགས་བྱེད་པའི་རྒྱུ་ཡིན་པའི་རྒྱུ་མཚན་ནི། བཟོད་པའི་ཡུལ་གནོད་བྱེད་ཉེ་བར་གནས་བཞིན་
དུ་བཟོད་པ་མི་སྒོམ་པར་མཐུན་རྐྱེན་ལ་གེགས་སུ་བཟུང་ནས་རང་ཉིད་ཀྱིས་བཟོད་པ་སྒོམ་པའི་
བསོད་ནམས་དེ་ཐོབ་པའི་གེགས་བྱེད་པས་སོ ། ཇོ་བོས། གནོད་པ་བྱེད་པ་ལ་ཁོང་མ་ཁྲོ
གནོད་པ་བྱེད་པ་ལ་ཁོང་ཁྲོ་ན བཟོད་པ་ཅི་ཙམ་ན་སྒོམ། ཞེས་གསུངས་པ་ལྟར་རོ།
གནོད་བྱེད་བསོད་ནམས་ཀྱི་གེགས་མིན་ལ་རྒྱུ་ཡིན་པ་ནི། སྤྱིར་འབྲས་བུའི་ཆོས་གང་ཞིག་རྒྱུའི་
ཆོས་གང་མེད་ན་མི་འབྱུང་ལ། རྒྱུའི་ཆོས་གང་ཞིག་ཡོད་ན་འབྲས་བུའི་ཆོས་དེ་ཡོད་པར་འགྱུར་
བས། རྒྱུའི་ཆོས་དེ་ཉིད་འབྲས་བུའི་ཆོས་དེ་འབྱུང་བ་ཡི་རྒྱུ་ཉིད་དུ་ངེས་པ་ཡིན་ན། ཇི་ལྟར་རྒྱུ་
དེ་ལ་འབྲས་བུ་དེའི་གེགས་ཞེས་བྱ་བྱ་མི་རིགས་ཏེ། དེ་དེའི་མཐུན་རྐྱེན་དུ་གྱུར་བས་མེད་ན་མི་
འབྱུང་བའི་རྒྱུ་ཡིན་པས་སོ། ། དེ་ནི་ས་མྱུག་དང་མེ་དུ་སོགས་རྗེས་སུ་འགྲོ་ལྡོག་ངེས་པའི་རྒྱུ་
འབྲས་ཀྱི་ཆོས་ཐམས་ཅད་ལ་སྦྱར་ནས་ཤེས་བར་བྱའོ ། སྐབས་དོན་ཁྱད་པར་བ་དང་སྦྱར་ན་
བཟོད་པའི་བསོད་ནམས་གང་ཞིག་གནོད་བྱེད་ཀྱི་དགྲ་ལྟ་བུ་གང་ཡང་མེད་ན་མི་འབྱུང་ལ
གནོད་བྱེད་ཀྱི་དགྲ་ལྟ་བུ་གང་ཞིག་ཡོད་ན་བཟོད་པའི་བསོད་ནམས་གང་ཡོད་པར་འགྱུར་བ་ཡིན་
པས། གནོད་བྱེད་ཀྱི་དགྲ་དེ་ཉིད་བཟོད་པའི་བསོད་ནམས་དེ་ཡི་རྒྱུའམ་རྐྱེན་ཉིད་དུ་ངེས་པ་
157 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཡིན་ན་ཇི་ལྟར་གནོད་བྱེད་དེ་ལ་འབྲས་བུ་བཟོད་པའི་བསོད་ནམས་དེའི་གེགས་ཞེས་བྱ་སྟེ་གནོད་
བྱེད་དེ་བཟོད་པ་དེ་འགྲུབ་པའི་མཐུན་རྐྱེན་དུ་ངེས་པས་དེ་དེའི་གེགས་སུ་མི་རིགས་ཤིང་འགལ་
བས་སོ། དེས་ན་གནོད་བྱེད་ཀྱི་རྐྱེན་དེ་ཉིད་གནོད་བྱེད་ལ་ཇི་མི་སྙམ་པའི་བཟོད་པའི་
བསོད་ནམས་དེའི་རྗེས་སུ་འགྲོ་ལྡོག་བྱེད་ངེས་པས་མེད་ན་མི་འབྱུང་བས་རྒྱུ་ཡིན་པར་རིགས་པར་
བྱའོ། ། དོན་དེ་ཉིད་དཔེས་བསྟན་པ་ནི། དཔེར་ན་སྦྱིན་བདག་འགའ་ཞིག་ལ་སྦྱིན་རྒྱུའི་
ནོར་ཡོད་ཀྱང་དེ་ཉིད་སྦྱིན་པར་སྤྲོ་བའི་དུས་སུ་སྒོ་དྲུང་དུ་ཉེ་བར་ཕྱིན་པའི་སློང་མོ་བ་དེ་སྦྱིན་པའི་
མཐུན་རྐྱེན་ཁྱད་པར་ཅན་ཡིན་པས། དེས་སྦྱིན་པའི་གེགས་བྱས་པ་ཡོད་པ་མ་ཡིན་ལ། དེ་
བཞིན་དུ་རབ་ཏུ་བྱུང་བ་བྱེད་པར་འདོད་ནས་དེ་དོན་དུ་གཉེར་བ་ན་རབ་ཏུ་འབྱིན་པར་བྱེད་
པའི་མཁན་པོ་དང་སློབ་དཔོན་སོགས་དང་ཕྲད་པར་གར་བ་ན། དེ་དག་རབ་ཏུ་བྱུང་བའི་
མཐུན་རྐྱེན་མེད་དུ་མི་རུང་བ་ཡིན་པས་མཁན་སློབ་དེ་དག་རབ་ཏུ་བྱུང་བའི་གེགས་ཞེས་བྱར་མི་
རུང་བ་བཞིན་ནོ། ། གནོད་བྱེད་བྱང་ཆུབ་སྤྱོད་པའི་གྲོགས་ཡིན་པས་དེ་ལ་ཁྲོ་མི་རིགས་པར་
མ་ཟད་དགའ་ཞིང་གུས་པར་བྱ་རིགས་པ་ལ། བཟོད་པའི་ཉེ་རྒྱུ་ཡིན་པས་དགའ་བར་བྱ་རིགས་
པ་ནི། སྦྱིན་པ་གཏོང་བའི་ཡུལ་དང་བཟོད་པ་སྒོམ་པའི་ཡུལ་གཉིས་ཀ་བསོད་ནམས་ཀྱི་རྒྱུར་
འདྲ་ཡང་འཇིག་རྟེན་འདི་ན་ནི་སྦྱིན་པ་གཏོང་བའི་ཡུལ་སློང་མོ་བཞི་མོད་པ་སྟེ་རྙེད་སླ་བ་ཡིན་ཏེ་
བྱིན་པ་ཙམ་ནས་མང་དུ་འདུ་ལ་དེའི་ཕྱིར་སྦྱིན་པ་འགྲུབ་སླ་བ་དང༌། བཟོད་པ་སྒོམ་པའི་ཡུལ་
དགྲ་ལྟ་བུ་ནི་སྦྱིན་པའི་ཡུལ་ལས་ཀྱང་ཆེས་ཆེར་དཀོན་པས་དེ་དང་འཕྲད་དཀའ་སྟེ ཅིའི་ཕྱིར་
ན། འདི་ལྟར་རང་གིས་གཞན་ལ་གནོད་སེམས་འཆང་ནས་རྣམ་པར་འཚེ་བ་མ་བྱས་ན
གཞན་སུ་འགའ་ཡང་ཚུར་ལ་གནོད་པ་མི་བྱེད་པའི་རྒྱུ་མཚན་གྱིས་ཡིན་ལ་བྱང་ཆུབ་སེམས་དཔའ་
རྣམས་ནི་གཞན་གནོད་གཞི་དང་བཅས་པ་ལས་ལོག་པ་ཡིན་པས་ཕར་གནོད་པ་བྱེད་མི་སྲིད་ལ་དེ་
མ་བྱས་པས་གཞན་འགའ་ཡང་རྒྱུ་མཚན་མེད་པར་ཚུར་ལ་གནོད་པ་བྱེད་པ་མི་སྲིད་དོ། །
སྦྱིན་པ་ལ་ལྟོས་ན་བཟོད་པ་སྒྲུབ་དཀའ་ཞིང་བསོད་ནམས་ཀྱང་བཟོད་པ་ཆེ་བས་ན་བཟོད་པ་སྒོམ་
པའི་ཡུལ་དགྲ་ནི་ཤིན་ཏུ་དྲིན་ཆེའོ། དེ་ལྟར་བཟོད་པའི་ཞིང་དཀོན་ལ་ཕན་འདོགས་ཆེ་བ་
དེ་བས་ན་ངལ་བས་ཏེ། ་འབད་རྩོལ་ཆེན་པོའི་སྒོ་ནས་དཀའ་ཚེགས་ཆེན་པོས་མ་བསྒྲུབ་པར་
ནོར་གྱིས་ཕོངས་པའི་དབུལ་བོའི་ཁྱིམ་དུ་རིན་པོ་ཆེ་ཟད་མི་ཤེས་པའི་གཏེར་ནི་བྱུང་བ་ལ་རྙེད་པ་
ལེགས་པར་རྙེད་དོ་ཞེས་ཤིན་ཏུ་དགའ་བ་སྐྱེ་བ་ལྟར། སངས་རྒྱས་འཐོབ་བྱེད་ཀྱི་ཐབས་མེད་དུ་
མི་རུང་བས་བྱང་ཆུབ་སེམས་དཔའི་སྤྱོད་པ་ཁྱད་པར་ཅན་བཟོད་པར་སྒོམ་པའི་གྲོགས་སུ་གྱུར་
བས་ན། བདག་གིས་ཀྱང་དེ་ལྟ་བུའི་གནོད་བྱེད་ཀྱི་དགྲ་བརྒྱ་ལ་རེས་འགའ་བྱུང་བ་ལའང་རྙེད་
དཀའ་བའི་མཆོག་ཏུ་གྱུར་བ་འདི་འདྲ་ལེགས་པར་རྙེད་དོ་སྙམ་ནས་དྲིན་གཟོ་བའི་བསམ་པས་
- 158 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
དགའ་བ་དང་མགུ་བ་བསྐྱེད་པར་བྱ་རིགས་ཀྱི་བསོད་ནམས་ཀྱི་གེགས་སུ་བཟུང་བར་མི་རིགས་
སོ ། སྡུད་པ་ལས། གལ་ཏེ་གཞན་ལས་ངན་བརྗོད་ཚིག་རྩུབ་ཐོས་གྱུར་ན། བདག་
བདེ་ཡིན་ཞེས་བྱང་ཆུབ་སེམས་དཔའ་མཁས་པ་དགའ། ། ཞེས་སོ། བཟོད་པ་སྒོམ་པའི་
ཡུལ་ནི་བྱང་ཆུབ་སྤྱོད་པའི་གྲོགས་ཡིན་པའི་ཕྱིར། ཇོ་བོ་ཨ་ཏི་ཤས་ཀྱང་བཟོད་པ་སྒོམ་པའི་
རྟེན་དུ་རྒྱལ་བོ་ས་ཧི་སིངྒ་ཞེས་བྱ་བ་གཤིས་ངན་པ་ཞིག་གལ་གྱིས་ཁྲིད་ནས་འོངས་པ་ཡིན་སྐད་
དོ ། དེ་ལྟར་གནོད་པ་བྱེད་པ་དགྲའི་རྣམ་པར་སྣང་ཞིང་བཟོད་པ་སྒོམ་པའི་དམིགས་རྐྱེན་དུ་
གྱུར་བའི་གྲོགས་ཁྱད་པར་ཅན་འདི་དང་བཟོད་པ་སྒོམ་པ་པོ་བདག་གིས་གཉེན་པོའི་སྟོབས་
བསྐྱེད་ནས་དཀའ་ཐུབ་ཐམས་ཅད་ཀྱི་མཆོག་བཟོད་པའི་ཕར་ཕྱིན་གྱི་ཉམས་ལེན་འདི་བསྒྲུབས་
པར་བྱས་བས་ན། བཟོད་པ་སྒོམ་ཡུལ་གྱི་དགྲ་དེ་དང་བཟོད་པ་སྒོམ་པ་པོ་གཉིས་ཀ་བཟོད་པའི་
བསོད་ནམས་སྒྲུབ་པ་པོ་ཡིན་པ་ལ་ཁྱད་པར་མེད་པ་དེ་ཡི་ཕྱིར་བཟོད་པ་སྒོམ་པའི་འབྲས་བུ་
བསོད་ནམས་ཀྱི་གཏེར་ཆེན་པོར་གྱུར་བའི་བྱང་ཆུབ་ཆེན་པོའམ་དམ་པའི་ཆོས་ཀྱི་བདུད་རྩི་གྱ་
ནོམ་པའི་ཕུད་ཀྱིས་མཆོད་པ་ནི། གནོད་བྱེད་ཀྱི་དགྲ་བོ་འདི་ལ་བྱས་ཤེས་དྲིན་གཟོ་བའི་བསམ་
པས་གུས་པ་དང་བཅས་ཏེ་ཐོག་མར་བདར་བ་སྟེ་བསྔོ་ཞིང་སྦྱིན་པའམ་མཆོད་པཪ་འོས་ཏེ
ཅིའི་ཕྱིར་ན། འདི་ལྟར་གནོད་བྱེད་ཀྱི་དགྲ་དེ་ནི་བདག་གིས་བྱང་ཆུབ་སྒྲུབ་པའི་ཐབས་མཆོག་
ཏུ་གྱུར་བ་བཟོད་པའི་དཀའ་ཐུབ་དམ་པ་དེ་ཉིད་སྒྲུབ་བྱེད་ཀྱི་རྒྱུ་ཁྱད་པར་ཅན་ནུས་མཐུ་དང་
ལྡན་པ་ཡིན་པའི་ཕྱིར་ཞེས་དེའི་རྒྱུ་མཚན་བརྣན་ཏེ་སྨྲས་པའོ། ། དེ་ནི་དཔེར་ན་ཞིང་བདག་
གིས་སྟོན་ཀའི་དུས་ཀྱི་ལོ་ཏོག་གི་ཕུད་ནི་ཞིང་བདག་གང་ཡིན་པ་དེ་ལ་འབུལ་བ་བཞིན་ནོ། །
གཞན་ཡང་རྒྱལ་བོ་བྱམས་པའི་སྟོབས་དང་དྲང་སྲོང་བཟོད་པ་སྨྲ་བས་སྙིང་རྗེ་ཆེན་པོའི་སྒོ་ནས་
གནོད་བྱེད་དག་རྗེས་སུ་བཟུང་ནས་སྨོན་ལམ་ཁྱད་པར་ཅན་བཏབ་པས མཐར་དེ་དག་
འཁོར་གྱི་དང་པོར་གྱུར་བ་ལ་ཆོས་ཀྱི་བདུད་རྩི་ཐོག་མར་ཕྱིན་པ་ལྟ་བུའང་ཡིན་ལ། བདག་ཅག་
གིས་ཀྱང་དེ་བཞིན་དུ་གནོད་བྱེད་ལ་ཁོང་ཁྲོ་མི་བྱ་བར་ཅི་ནུས་སུ་སྙིང་རྗེ་བསྐྱེད་ནས་གནོད་ལན་
དུ་ཕན་འདོགས་བྱེད་པའི་སྨོན་ལམ་གདབ་པར་བྱའོ། ། དེ་མཆོད་འོས་སུ་མི་རིགས་སྙམ་པའི་
དོགས་པ་སྤོང་པ་ནི། གལ་ཏེ་གནོད་བྱེད་ཀྱི་དགྲ་འདི་བཟོད་པའི་རྒྱུར་གྱུར་ཀྱང་བདག་གིས་
བྱང་སེམས་འདི་ལ་བཟོད་པ་སྒྲུབ་པའི་གྲོགས་བྱའོ་སྙམ་པའི་ཕན་གདགས་པར་འདོད་པའི་ཀུན་
སློང་གི་བསམ་པ་བཟང་བོ་མེད་པས དགྲ་འདི་མཆོད་པར་བྱ་བའི་འོས་མིན་ནོ་ཞེ་ན། འོ་ན་
སངས་རྒྱས་འགྲུབ་པ་ཡི་ནི་རྒྱུ་རུང་བ། ཚོགས་གཉིས་ཀྱི་དགེ་ཚོགས་རླབས་པོ་ཆེ་འགྲུབ་པའི་
རྒྱུར་རུང་བའི་དམ་པའི་ཆོས་དེ་ཆོས་དཀོན་མཆོག་གི་གསུང་རབ་ལྟ་བུ་དག་ཀྱང་ཅི་སྟེ་མཆོད་དེ་
མཆོད་འོས་སུ་མི་འཐད་པར་ཐལ་བར་འགྱུར་ཏེ། སངས་རྒྱས་བསྒྲུབ་པར་བྱའོ་སྙམ་པའམ་འདིའི་
159

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
རྒྱུད་ལ་དགེ་པའི་ཆོས་བསྐྱེད་པར་བྱའོ་སྙམ་པའི་ཀུན་སློང་གི་བསམ་པ་མི་མངའ་བའི་ཕྱིར་རོ།
གལ་ཏེ་དེ་གཉིས་མི་མཚུངས་ཏེ དམ་པའི་ཆོས་ལ་གནོད་སེམས་ཀྱང་མེད་ལ་གནོད་བྱེད་ཀྱི་
དགྲ་འདི་ལ་ནི་བདག་ལ་གནོད་པ་བྱ་བར་འདོད་པའི་བསམ་པ་ངན་པ་ཡོད་པའི་ཕྱིར་མཆོད་པར་
བྱ་བའི་འོས་མིན་ནོ་ཞེ་ན། དགྲ་དེ་དག་ལ་གནོད་པའི་བསམ་སྦྱོར་ཡོད་པའི་རྒྱུ་མཚན་གྱིས་
བཟོད་པའི་རྒྱུར་གྱུར་བ་ཡིན་གྱི། གནོད་སེམས་མེད་པར་སྨན་པ་ཟང་བོ་བཞིན་དུ་བདག་ལ་
ཕན་བདེ་འབའ་ཞིག་སྒྲུབ་པ་ལ་བརྩོན་པ་ཡིན་ན་དེ་ནི་དགའ་བ་སྐྱེ་བའི་ཡུལ་ཡིན་གྱི་ཁོང་ཁྲོ་སྐྱེ་
ཡུལ་མ་ཡིན་པས་དེ་ལ་བརྟེན་ནས་བདག་གིས་གནོད་བྱེད་ལ་ཇི་མི་སྙམ་པའི་བཟོད་པ་ཇི་ལྟར་
འགྲུབ་སྟེ། དེ་ལྟ་བུའི་བཟོད་པ་ནི་གནོད་བྱེད་ལ་ཁོང་ཁྲོའི་བསམ་པ་བཟློག་ནས་བསྲན་ནུས་པ་
ཡིན་པའི་ཕྱིར་རོ། ། ཕན་པར་བརྩོན་པའི་གང་ཟག་ལ་བརྟེན་ནས་བཟོད་པའི་ཉམས་ལེན་མི་
རྫོགས་པས། དེ་བས་ན་བསམ་པའི་ཁྱད་པར་རབ་ཏུ་སྡང་པའི་སེམས་མ་རུངས་པ་དང་ལྡན་
ཞིང་སྦྱོར་བའི་ཁྱད་པར་དྲག་ཅིང་རྩུབ་མོས་གནོད་པ་མི་བཟད་པ་བྱེད་པ་ལ་ཞུགས་པ་དེ་འདྲ་བ་
ལ་བརྟེན་ནས་གནོད་བྱེད་ལ་ཇི་མི་སྙམ་པའི་བཟོད་པ་སྐྱེ་རྫོགས་པར་འགྱུར་བས་ན། དེ་ལྟ་
བུའི་གནོད་བྱེད་དེ་ཉིད་བཟོད་པའི་དཀའ་ཐུབ་དམ་པ་དེ་འགྲུབ་བྱེད་ཀྱི་རྒྱུ་མེད་དུ་མི་རུང་བ་
ཡིན་པས་བྱང་སེམས་བདག་ལ་བཟོད་པ་བསྒྲུབ་པར་བྱའོ་སྙམ་དུ་ཕན་པའི་སེམས་མེད་ཀྱང་དམ་
པའི་ཆོས་བཞིན་དུ་མཆོད་པར་འོས་སོ ། དེ་ལྟར་བཟོད་པ་སྒོམ་ཚུལ་སྟོན་པའི་སྐབས་འདི་
དག་སོགས་སུ་འཇིག་རྟེན་ཆོས་བརྒྱད་མགོ་སྙོམས་ཚུལ་གཙོ་བོར་བྱས་ནས་བསྟན་ལ དེ་ཡང་
བཤེས་སྤྲིངས་ལས འཇིག་རྟེན་མཁྱེན་པ་རྙེད་དང་མ་རྙེད་དང༌། བདེ་དང་མི་བདེ་སྙན་
དང་མི་སྙན་དང་། ། བསྟོད་སྨད་ཅེས་བགྱི་འཇིག་རྟེན་ཆོས་བརྒྱད་པོ། ། བདག་གི་ཡིད་
ཡུལ་མིན་པས་མགོ་སྙོམས་མཛོད། ། ཅེས་གདམས་ཏེ ། རྙེད་སོགས་བཞི་བྱུང་ཚེ་དགའ་བ་
དང་མ་རྙེད་སོགས་བཞི་བྱུང་ཚེ་མི་དགའ་བ་སྐྱེས་ཏེ དེས་རེ་དོགས་ལ་གཡེང་བར་གྱུར་ན་ནམ་
ཡང་འཇིག་རྟེན་ལས་འདའ་མི་ནུས་པས་ན དེ་ལས་འདའ་བས་སླད་དུ་བྱིས་པ་བསླུ་བྱེད་ཀྱི་
ཆོས་བརྒྱད་པོ་དེ་བདག་རང་གི་ཡིད་གཡེང་བར་བྱེད་པའི་ཡུལ་མིན་པས་མགོ་སྙོམས་པར་མཛོད་
ཅིག་ཅེས་པའོ
གསུམ་པ་སེམས་ཅན་ལ་གུས་པར་བྱ་བ་ལ་གསུམ། བསོད་ནམས་ཀྱི་ཞིང་དུ་བསམ་ཏེ་
གུས་པར་བྱ་བ། རྒྱལ་བ་དགྱེས་པ་ལས་བསམ་སྟེ་གུས་པར་བྱ་བ། ཕན་གནོད་ཀྱི་འབྲས་བུ་ལ་
བསམ་སྟེ་གུས་པར་བྱ་བའོ། དང་པོ་ནི། དེ་ཕྱིར་སེམས་ཅན་སོགས་ཏེ། དེ་ལ་སངས་
རྒྱས་དང་སེམས་ཅན་གཉིས་བསོད་ནམས་ཀྱི་ཞིང་དུ་མཚུངས་པ་ནི། གནོད་བྱེད་ཀྱི་དགྲ་ལ་
བརྟེན་ནས་བཟོད་པ་སོགས་དགེ་བའི་ཚོགས་འབྱུང་ཞིང་འཕེལ་བ། དེའི་ཕྱིར་བསོད་ནམས་ཀྱི་
160

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
ས་བོན་རྒྱ་ཆེན་པོ་འདེབས་པའི་ཞིང་ལ་སེམས་ཅན་གྱི་ཞིང་དང་ནི ། རྒྱལ་བའི་ཞིང་ཞེས་
བསོད་ནམས་གསོག་པའི་ཞིང་ཁྱད་པར་ཅན་གཉིས་སུ་ངེས་ལ། དེ་དག་ནི་དཔེར་ན་ཞིང་ས་
བཟང་བོ་ལས་ལོ་ཏོག་འབྱུང་བ་ལྟར་བསོད་ནམས་ཀྱི་ཞིང་ས་དེ་གཉིས་ལ་བརྟེན་ནས་སངས་རྒྱས་
ཀྱི་ཆོས་ཀྱི་ལོ་ཏོག་ཕུན་སུམ་ཚོགས་པ་འགྲུབ་པར་ཐུབ་པས་གསུངས་ཏེ། སྨོན་ལམ་རྣམ་པར་
དག་པའི་མདོར། ངས་སྔོན་སེམས་ཅན་ཞིང་རྣམས་དང་། ། ཐུབ་བའི་ཞིང་ལ་བརྟེན་ནས་
ནི། ། སངས་རྒྱས་ཆོས་རྣམས་མཐའ་ཡས་པས ལོ་ཏོག་ཕུན་སུམ་ཚོགས་པ་འཐོབ།
ཅེས་སོ དེ་ནི་ལུང་གི་སྒོ་ནས་སངས་རྒྱས་དང་སེམས་ཅན་གཉིས་བསོད་ནམས་ཀྱི་ཞིང་དུ་
མཚུངས་པར་བསྟན་པ་ཡིན་ལ། རིགས་པའི་སྒོ་ནས་ཀྱང་འདི་ལྟར་སེམས་ཅན་ཐམས་ཅད་ལ་
སངས་རྒྱས་བཞིན་དུ་གུས་པས་བལྟ་བར་བྱ་རིགས་ཏེ། སེམས་ཅན་འདི་དག་གི་སེམས་མགུ་
བར་བྱས་ནས་ཚོགས་བསགས་པའི་གང་ཟག་མང་པོ་ཞིག སྔར་ཡང་འདི་ལྟར་འཇིག་རྟེན་དང་
འཇིག་རྟེན་ལས་འདས་པའི་ཕུན་སུམ་ཚོགས་པའམ་དོན་གཉིས་ཕུན་སུམ་ཚོགས་པའི་ཕ་རོལ་ཏུ་
ཕྱིན་ནས་མངོན་པར་རྫོགས་པར་སངས་རྒྱས་ཟིན་པ་དེའི་ཕྱིར་རོ ། རྒྱུ་མཚན་དེས་ན་སེམས་
ཅན་རྣམས་ལ་ཕན་བཏགས་པ་དང་རྒྱལ་བ་རྣམས་ལ་ཕྱག་མཆོད་སོགས་བྱས་པ་གཉིས་ཀ་ལས་
ཀྱང་འབྲས་བུ་སངས་རྒྱས་ཀྱི་ཆོས་སྟོབས་བཅུ་སོགས་རང་རྒྱུད་ལ་འགྲུབ་པའི་ཆ་ནས་ཁྱད་པར་
མེད་པར་འདྲ་བ་ལ། རྒྱལ་བ་ལ་གུས་པ་སྐྱེད་པར་བྱེད་ལ་དེ་བཞིན་དུ་སེམས་ཅན་ལ་གུས་པར་
བྱེད་པ་མིན་པ་འདི་ནི་ཅི་ཡི་ཚུལ་ལམ་ལུགས་ཡིན་ཏེ། དེ་ལྟར་གུས་མ་གུས་ཀྱི་ཁྱད་པར་འབྱེད་
པའི་ཚུལ་ལམ་ལུགས་དེ་ནི་རིགས་པ་མ་ཡིན་པས་གཉིས་ཀ་ལ་བསོད་ནམས་ཀྱི་ཞིང་མཉམ་པ་ཉིད་
དུ་བལྟས་ནས་གུས་པ་བསྐྱེད་པར་བྱ་རིགས་སོ། ཀླུ་སྒྲུབ་ཀྱིས། འདི་དག་ཡིད་བཞིན་ནོར་
བུ་བུམ་པ་བཟང་འདོད་དགུ་འཇོ་བར་བྱེད་པའི་བཞོན་དང་མཚུངས ། བླ་མ་དང་ནི་
ལྷག་པའི་ལྷ་ཡང་འདྲ ། དེ་ལྟ་བས་ན་འདི་དག་མགུ་བར་བྱ། ཞེས་གསུངས་སོ །
དོན་དེ་ལ་དོགས་པ་སྤོང་པ་ལ། འབྲས་བུའི་ཆ་ནས་མཉམ་པར་བསྟན་པ་ནི། འོན་ཀྱང་
སེམས་ཅན་རྣམས་ཀྱི་ཤེས་རྒྱུད་ནི་ཆགས་སོགས་ཀྱི་དྲི་མས་བསླད་པས་སྐྱོན་ཅན་དུ་འགྱུར་ལ་
སངས་རྒྱས་ནི་དེ་ལྟ་བུའི་སྐྱོན་མི་མངའ་ཞིང་དེར་མ་ཟད་ཡོན་ཏན་གྱི་ངོས་ནས་རྣམ་པ་ཀུན་ཏུ་མི་
མཉམ་པས་ན། སངས་རྒྱས་བཞིན་དུ་སེམས་ཅན་ལ་གུས་པར་བྱ་མི་རིགས་སོ་ཞེ་ན དེ་
གཉིས་སྐྱོན་ཡོད་མེད་དང་བསམ་པའི་ཡོན་ཏན་ནམ་སེམས་རྒྱུད་ཀྱི་ཡོན་ཏན་རང་གིས་མཚུངས་
པ་མིན་གྱི། འབྲས་བུ་སངས་རྒྱས་ཀྱི་བྱང་ཆུབ་བསྐྱེད་པའི་ནུས་པ་ལས་དེ་གཉིས་མཚུངས་པར་
བཞག་པ་ཡིན་ལ། དེས་ན་སངས་རྒྱས་དང་མཚུངས་པར་སེམས་ཅན་རྣམས་ལའང་སངས་རྒྱས་
ཀྱི་ཆོས་སྐྱེད་ནུས་པའི་ཡོན་ཏན་ཡོད་པ་དེའི་ཕྱིར་དེ་དག་གཉིས་ཀའང་སངས་རྒྱས་ཀྱི་ཡོན་ཏན་ལོ་
161

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཏོག་ཕུན་སུམ་ཚོགས་པ་བསྐྲུན་པའི་ཞིང་དུ་མཉམ་པར་གསུངས་པ་ཡིན་ནོ། ། རྒྱུ་མཚན་དེའི་
ཕྱིར་སངས་རྒྱས་ལ་གུས་པ་བསྐྱེད་པར་བྱ་བ་བཞིན་དུ་སེམས་ཅན་ལའང་གཅེས་སྤྲས་ཀྱི་བསམ་
པས་གུས་པར་བྱ་རིགས་ཏེ། དཔེར་ན་ས་བོན་གྲུང་བོ་བཏབ་པ་ལས་ལོ་ཏོག་མང་ཞིང་བཟང་བ་
འཁྲུངས་ནས་ཞིང་ས་གཤིན་པོ་དེ་ལ་གཅེས་སྤྲས་སུ་འཛིན་པའི་བློ་སྐྱེ་བ་བཞིན་བྱ་དགོས་སོ་ཞེས་
པའོ། སོ་སོའི་ཐུན་མོང་མ་མིན་པའི་ཆེ་བ་ནི། སེམས་ཅན་ཐམས་ཅད་ལ་བྱམས་པའི་
སེམས་རྩེ་གཅིག་པའི་ཏིང་ངེ་འཛིན་དང་ལྡན་པ་ཏིང་ངེ་འཛིན་དེ་ལས་ལངས་མ་ཐག་པ་ལ་སྐྱེ་བོ་
གཞན་གྱིས་དད་པས་མཆོད་པ་ལ་བསོད་ནམས་མཐའ་ཡས་བ་མཐོང་ཆོས་ཚེ་འདི་ཉིད་ལ་འབྱུང་
བར་བཤད་པ་གང་ཡིན་པ་དེ་ནི་བྱམས་པ་སྒོམ་པའི་ཡུལ་སེམས་ཅན་གྱི་ཆེ་བའི་ཡོན་ཏན་ཉིད་
ཡིན་ཏེ་སེམས་ཅན་ཉིད་མེད་ན་བྱམས་པ་སྒོམ་པ་མེད་པའོ། ། དེས་ན་བྱམས་པ་དང་སྙིང་རྗེ་
སོགས་ལ་ཕན་ཡོན་དཔག་མེད་འབྱུང་བ་ནི། ཡུལ་སེམས་ཅན་གྱི་ཆེ་བ་ཡིན་པས་དེས་ཀྱང་གུས་
པ་བསྐྱེད་པ་དང་མཆོད་རིགས་པར་བསྟན་ལ། དེ་བཞིན་དུ་སངས་རྒྱས་རྣམས་ལ་དད་པ་དང་
གུས་པའི་སྒོ་ནས་ཕྱག་མཆོད་སོགས་བྱས་པ་ལས་བསོད་ནམས་དཔག་མེད་འབྱུང་བ་གང་ཡིན་པ་
དེ་ཡང་དད་པའི་ཡུལ་སངས་རྒྱས་ཀྱི་ཆེ་བའི་ཡོན་ཏན་ཉིད་ཡིན་ཏེ། སངས་རྒྱས་ལས་གཞན་
ལ་དེ་ལྟ་བུའི་ཕན་ཡོན་འབྱུང་བ་མེད་པས་སོ ། དེ་ཡང་དགེ་བའི་ལས་སྟོབས་ལྡན་འགའ་
ཞིག་གི་འབྲས་བུ་མཐོང་བའི་ཆོས་ལ་མྱོང་བར་འགྱུར་བ་ཡིན་ལ དེ་ལྟ་བུའི་ལས་ནི་སངས་རྒྱས་
ལ་བརྟེན་ནས་འགྲུབ་སྟེ། མདོ་ལས། སངས་རྒྱས་ལ་མཆོད་པ་བྱས་པ་ནི་ཚེ་འ ལ་རྣམ་
པར་སྨིན་པ་ཕྱུག་པོ་ལ་སོགས་པའི་འབྲས་བུ་ཉམས་སུ་མྱོང་བར་འགྱུར་རོ་ཞེས་གསུངས་ལ།
སེམས་ཅན་ལ་བརྟེན་ནས་དེ་འགྲུབ་པའང་མཛོད་ལས འཕགས་པ་མིན་ཡང་ཕ་མ་
དང་། ནད་པ་དང་ནི་ཆོས་སྨྲ་དང་། ། སྐྱེ་མཐའི་བྱང་ཆུབ་སེམས་དཔའ་ལ། ཡོན་
ནི་གཞལ་དུ་མེད་པ་ཡིན ཅེས་སོ དེ་ལྟར་སངས་རྒྱས་ཀྱི་ཡོན་ཏན་ཕུན་སུམ་ཚོགས་
པའི་ཆོས་འགྲུབ་བྱེད་ཀྱི་རྒྱུའི་ཆ་ཤས་རེ་སངས་རྒྱས་དང་སེམས་ཅན་གཉིས་ཀ་ལ་མཚུངས་པ་ཡོད་
པ་དེས་ན་སངས་རྒྱས་དང་སེམས་ཅན་གཉིས་པོ་དེ་དག་སངས་རྒྱས་ཀྱི་རྒྱུར་མཉམ་ཞིང་བསོད་
ནམས་དགེ་བའི་ཚོགས་ཀྱི་ཞིང་དུའ ང་པ་ན་དད་པ་དང་གུས་པས་མཉམ་པར་བྱ་རིགས་
ཏེ་འབྲས་བུའི་ཆ་ནས་མཉམ་པར་འདོད་པའི་དོན་བསྡུ་བའོ ། ཡོན་ཏན་གྱི་ཆ་ནས་མི་མཉམ་
པར་བསྟན་པ་ནི། དེ་ལ་སྐུ་གསུང་ཐུགས་ཡོན་ཏན་ཤིན་ཏུ་རྒྱ་ཆེ་བ་གཏིང་དཔག་དཀའ་བ་རྒྱ་
མཚོ་ལྟར་མཐའ་ཡས་བའི་ཚོགས་མངའ་བའི་རྫོགས་པའི་སངས་རྒྱས་རྣམས་དང་སེམས་ཅན་སུ་
འགའ་ཡང་ཡོན་ཏན་རྫོགས་པའི་ཆ་ནས་སམ་བསམ་པའི་ཡོན་ཏན་གྱི་ངོས་ནས་མི་མཉམ་པ་ཉིད་
ཡིན་ཏེ་མཉམ་ནས་སངས་རྒྱས་དང་སེམས་ཅན་གཉིས་ཁྱད་མེད་དུ་ཐལ་བར་འགྱུར་བའི་ཕྱིར་
162

སྤྱོད་འཇུག་འགྲེལ་བ་པ་གསལ་བྱེད་ཉི་ཟླའི་སྣང་བ
རོ ། བདེན་སྨྲའི་མདོ་ལས ཞི་དང་ཚུལ་ཁྲིམས་ཏིང་འཛིན་ཡོན་ཏན་གྱིས། སངས་
རྒྱས་དང་མཉམ་གང་ནའང་ཡོད་མ་ཡིན། ། ཞེས་སོ ། སངས་རྒྱས་དང་སེམས་ཅན་ཡོན་
ཏན་མཉམ་པ་ལྟ་ཅི་སངས་རྒྱས་ཀྱི་ཡོན་ཏན་སྣ་གཅིག་ཀྱང་སེམས་ཅན་ལ་ཡོད་མི་སྲིད་དེ་འཕགས་
པ་འོག་མ་རྣམས་དང་ཐུན་མོང་མ་ཡིན་པའི་ཡོན་ཏན་རྣམས་ལྟ་ཞོག་ཐུན་མོང་གི་ཡོན་ཏན་རྣམས་
ཀྱི་ཆ་ནས་གཞལ་ཡང་ཡོད་པ་ཙམ་ལ་འདྲ་ཡང་ཁྱད་ཆོས་ཀྱི་སྒོ་ནས་མི་འདྲ་སྟེ་སངས་རྒྱས་ལ་ཡོད་
པའི་ཡོན་ཏན་རྣམས་ནི་ཡོན་ཏན་གྱི་མཆོག་སྟེ་ཆེས་ཁྱད་པར་དུ་འཕགས་པ་དང་དེ་ཡང་གྲངས་
དང་ཚད་གཟུང་དུ་མེད་པའི་ཡོན་ཏན་གྱི་རིགས་སུ་གྱུར་བ་ཐམས་ཅད་གཅིག་ཏུ་སྤུངས་ནས་
བཞག་པ་ལྟ་བུ་མངའ་ལ་དེ་ལྟ་བུའི་ཡོན་ཏན་མཆོག་གི་ཚོགས་ཆེན་པོ་མངའ་བའི་གང་ཟག་
མཚུངས་ཟླ་མེད་པ་གཅིག་པུ་སངས་རྒྱས་དེ་ཡི་ཡོན་ཏན་གྱི་ཆ་ཤས་ཕྲ་མོ་ཙམ་མམ་བ་སྤུའི་བུ་ག་
གཅིག་གི་ཡོན་ཏན་གྱི་ཆ་ཤས་ཙམ་ཞིག་སེམས་ཅན་འགའ་ཞིག་ལ་ཡོད་པར་སྣང་ནའང་དེ་ལྟ་
བུའི་སེམས་ཅན་དེ་རྣམས་ལ་མཆོད་པར་བྱ་བའི་དོན་དུ་ཁམས་གསུམ་པོ་ཀུན་ན་ཡོད་པའི་མཆོད་
རྫས་ཀྱི་དངོས་པོ་ཐམས་ཅད་ཕུལ་ཡང་མཆོད་རྫས་ཀྱི་དངོས་ནས་ཆུང་བར་འགྱུར་གྱི་འཚམས་པ་
མ་ཡིན་ནོ། ། འོ་ན་སངས་རྒྱས་ལྟར་སེམས་ཅན་མཆོད་པར་འོས་པ་འགལ་ལོ་ཞེ་ན། སངས་
རྒྱས་དང་ཡོན་ཏན་གྱི་ངོས་ནས་མི་མཉམ་ཡང་སེམས་ཅན་རྣམས་ལའང་དད་པ་དང་གུས་པས་
མཆོད་ཅིང་སེམས་མགུ་བར་བྱས་ནས་སངས་རྒྱས་ཀྱི་ཆོས་མཆོག་ཏུ་གྱུར་བ་རྣམས་རང་རྒྱུད་ལ་སྐྱེ་
བའི་རྒྱུའི་ཆ་ཤས་གཅིག་སེམས་ཅན་རྣམས་ལ་ཡོད་པས་ན རྒྱུ་མཚན་འདི་ཙམ་དག་གིས་འདྲ་
བར་ཆ་བསྟུན་ནས་སེམས་ཅན་ཕལ་བ་རྣམས་ཀྱང་སངས་རྒྱས་ལྟར་དད་པ་དང་གུས་པས་མཆོད་
པའི་གནས་སུ་བྱར་རིགས་པར་འགྱུར་བ་ཡིན་ནོ། དེ་རྣམས་ནི་སེམས་ཅན་རང་གི་ཡོན་ཏན་
གྱི་ངོས་ནས་བསོད་ནམས་ཀྱི་ཞིང་དུ་གྱུར་བས་གུས་བར་བྱའོ། །
གཉིས་པ་རྒྱལ་བ་དགྱེས་པ་ལ་བསམ་སྟེ་གུས་བར་བྱ་བ་ནི། གཞན་ཡང་གཡོ་མེད།
སོགས་ཏེ། དེ་ཡང་སངས་རྒྱས་ལ་དད་ཅིང་གུས་པས་དྲིན་གཟོ་བར་འདོད་པས་སེམས་ཅན་
མགུ་བར་བྱ་རིགས་པ་ལ། སེམས་ཅན་མགུ་བར་བྱ་བ་ཉིད་བྱས་གཟོའི་གཙོ་བོར་བསྟན་པ་ནི།
སེམས་ཅན་རྣམས་མགུ་བར་བྱ་བའི་རྒྱུ་མཚན་གཞན་ཡང་ཡོད་དེ་བསམ་པའི་སྒོ་ནས་གཡོ་མེད་པ་
སྟེ་བསླུ་སེམས་དང་བཅོས་མའི་བསམ་པ་ཅུང་ཟད་ཀྱང་མེད་ལ་གཞན་གྱིས་མ་བཅོལ་བཞིན་དུ་
ཐུགས་རྒྱུད་སྙིང་རྗེ་ཆེན་པོས་དབང་མེད་དུ་དྲངས་ནས་འགྲོ་བ་མཐའ་དག་གི་གཉེན་བཤེས་
མཆོག་ཏུ་གྱུར་ཅིང་སྦྱོར་བའི་སྒོ་ནས་སྲིད་པ་གནས་ཀྱི་བར་དུ་སེམས་ཅན་ཐམས་ཅད་ལ་ཕན་པ་
དཔག་ཏུ་མེད་པ་མཛད་པའི་སངས་རྒྱས་བྱང་སེམས་རྣམས་ལ སེམས་ཅན་རྣམས་ཀྱི་སེམས་
མགུ་བར་བྱ་བའི་སྒོ་ནས་དྲིན་གྱི་ལན་ལྡོན་པ་མ་གཏོགས་པ་ཐབས་གཞན་གང་ཞིག་གིས་ནི་དྲིན་
163 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ལན་ལོན་ནུས་པར་འགྱུར་ཏེ་ཐབས་ཅིས་ཀྱང་མི་འགྱུར་རོ། ། ཇི་སྐད་དུ སེམས་ཅན་མགུ་
བྱ་མ་གཏོགས་པ ། རྒྱལ་བ་མཉེས་པའི་ཐབས་གཞན་མེད། ། ཅེས་སོ ། བྱས་གཟོ་
འདོད་པས་སེམས་ཅན་གྱི་གནོད་པ་བཟོད་རིགས་པ་ནི། འོ་ན་སངས་རྒྱས་ཀྱི་སེམས་ཅན་ལ་ཅི་
ཙམ་ཏུ་ཕན་འདོགས་པར་མཛད་ཅེ་ན། ཆེད་དུ་བྱ་བ་སེམས་ཅན་གང་དག་གི་ཕན་པ་དང་བདེ་
བའི་དོན་སྒྲུབ་པའི་ཕྱིར་དུ་མགོ་དང་རྐང་ལག་སོགས་སྐུ་ལུས་ཀྱང་གཏོང་པ་དང་གནོད་པ་དང་
སྡུག་བསྔལ་ལས་བསྐྱབ་པའི་ཕྱིར་དུ་མནར་མེད་པའི་དམྱལ་བའི་མེ་ནང་དུ་ཡང་འཇུག་པར་
མཛད་པ་དེ་ལྟ་བུའི་སྒོ་ནས་ཕན་འདོགས་པར་མཛད་པའི་སངས་རྒྱས་བྱང་སེམས་རྣམས་ལ
བྱས་ཤེས་དྲིན་གཟོ་འདོད་ན་སེམས་ཅན་དེ་དག་ལ་ཕན་བཏགས་ཤིང་སེམས་མགུ་བར་བྱས་པས་
དྲིན་གྱི་ལན་ལོན་པར་འགྱུར་གྱི་ཐབས་གཞན་གྱིས་ནི་ལན་ལོན་ང འགྱུར་བས་ན་རྒྱུ་མཚན་
བས་ཏེ་དེའི་ཕྱིར་སེམས་ཅན་འདི་། ས་བདག་ལ་གནོད་པ་ཆུང་ངུ་བྱེད་པ་ལྟ་ཞོག་ལུས་སྲོག་
ལོངས་སྤྱོད་ལ་གནོད་པ་ཤིན་ཏུ་ཆེན་པོ་བྱེད་ན་ཡང་། དེ་ལ་ཁྲོ་བ་དང་གནོད་ལན་བྱེད་པ་ལྟ་ཅི་
སེམས་ཅན་དེ་དག་ནི་སྒོ་གསུམ་གྱི་སྤྱོད་པ་གང་བྱས་ཐམས་ཅད་བཟང་དགུ་འབའ་ཞིག་ཏུ་བསམ་
ནས་གནོད་པ་དང་སྡུག་བསྔལ་བསྐྱེད་པ་ཐམས་ཅད་དགའ་བས་དང་དུ་བླངས་ནས་བཟོད་པའི་
དཀའ་ཐུབ་དམ་པ་སྤྱད་པར་བྱའོ། ། ཞེས་སེམས་ཅན་གྱིས་གནོད་པ་བྱས་པ་ལ་བཟོད་པར་
དམ་བཅའ་བའོ། ། དྲིན་གཟོ་འདོད་པས་ཁེངས་དྲེགས་སྤངས་ཏེ་བྲན་དུ་བྱ་རིགས་པ་ནི
གཞན་རེ་ཞིག་བདག་ཅག་སྐྱེ་དགུ་མཐའ་དག་གི་དམ་པར་གྱུར་བ་རྒྱལ་བ་སྲས་དང་བཅས་པ་ཉིད་
ཀྱང་ནི། སེམས་ཅན་གང་དག་གི་ཕན་བདེའི་དོན་སྒྲུབ་པའི་ཕྱིར་དུ་ཕྱི་རོལ་གྱི་ནོར་ལོངས་སྤྱོད་
ལྟ་ཅི་རང་གི་སྐུ་ལུས་ལའང་མི་གཟིགས་པ་སྟེ་མངོན་པར་ཞེན་པ་ཕྲ་མོ་མི་མངའ་བར་རྩྭ་བཞིན་དུ་
གཏོང་བར་མཛད་པ་ཡིན་ན། དེ་ལྟ་བུའི་རྗེ་བོའི་ཡང་རྗེ་བོར་གྱུར་བའི་སེམས་ཅན་དེ་དག་
རྣམས་ལ་རྨོངས་པའི་གཞན་དབང་དུ་གྱུར་བ་བདག་གིས་ཇི་ལྟར་ན། སེམས་ཁེངས་པའི་ང་
རྒྱལ་བྱ་ཞིང་སྟེ་བྱ་མི་རིགས་ལ་བྱ་བའི་ལས་ཐམས་ཅད་སྒྲུབ་པའི་བྲན་གྱི་དངོས་པོ་མི་བྱ་སྟེ་བྲན་
གྱིས་རྗེ་བོ་ལ་ང་རྒྱལ་བྱ་མི་རིགས་ཤིང་ལས་ཐམས་ཅད་སྒྲུབ་པ་རིགས་པ་བཞིན་ནོ་ཞེས་སངས་
རྒྱས་ལ་དྲིན་གཟོ་བའི་ཐབས་སུ་སངས་རྒྱས་ཉིད་ཀྱི་མཛད་པ་བཞིན་དུ་སེམས་ཅན་གྱི་བྲན་དུ་བྱས་
ནས་སེམས་ཅན་གྱི་དོན་ལ་འབད་པར་གྱིས་ཤིག་ཅེས་གདམས་པ་ཡིན་ནོ། སངས་རྒྱས་ལ་
དད་ཅིང་གུས་པས་ཐུགས་མཉེས་པ་སྒྲུབ་པར་འདོད་པས་སེམས་ཅན་མགུ་བར་བྱ་རིགས་པ་ལ
སངས་རྒྱས་དགྱེས་མི་དགྱེས་སེམས་ཅན་ལ་ཕན་གནོད་བྱས་པ་ལ་རག་ལས་པ་ནི། སེམས་ཅན་
གང་དག་གི་ལུས་སེམས་ལ་བདེ་དགའ་འབྱུང་བས་ཐུབ་པའི་དབང་བོ་སངས་རྒྱས་རྣམས་ཐུགས་
དགྱེས་པར་འགྱུར་ཞིང་སེམས་ཅན་གང་དག་ལ་སྡུག་བསྔལ་ཡིད་མི་བདེ་བས་གནོད་པ་བྱུང་
164

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
བར་གྱུར་ན་ཐུགས་མི་དགྱེས་པའམ་མི་མཉེས་པ་འབྱུང་བར་འགྱུར་བ་ཡིན་ལ། དེའི་ཕྱིར་
སེམས་ཅན་དེ་དག་ལ་ཕན་པ་དང་བདེ་བ་བསྒྲུབས་ནས་ལུས་སེམས་ལ་བདེ་དགའ་སྩལ་བས་ཐུབ་
པའི་དབང་བོ་སངས་རྒྱས་ཀུན་གྱི་ཐུགས་བཞེད་འགྲུབ་པས་དགྱེས་པར་བྱས་ཤིང་སེམས་ཅན་དེ་
དག་ལ་གནོད་པའི་སྡུག་བསྔལ་དང་ཡིད་མི་བདེ་བར་བྱས་ན་ཐུབ་དབང་སངས་རྒྱས་རྣམས་ལ་
ཐུགས་དང་འགལ་བའི་གནོད་པ་བྱས་པས་སྐྱོ་བའམ་མི་དགྱེས་པར་འགྱུར་ཏེ དཔེར་ན་བུ་
གཅིག་པ་སྡུག་ཅིང་ཡིད་དུ་འོང་བ་ལ་ཕན་པ་དང་གནོད་པ་བྱས་པ་ལས་བརྩེ་བ་དང་ལྡན་པའི་མ་
དེ་ཉིད་ལ་དགའ་བ་དང་མི་དགའ་བ་འབྱུང་བ་བཞིན་ནོ ། འོ་ན་ཉན་རང་རྣམས་ལ་ཙན་
དན་དང་སྟེའུ་མཚུངས་པར་གསུངས་ན་སངས་རྒྱས་རྣམས་ལ་ཆགས་སྡང་ལྟ་བུས་དགྱེས་མི་
དགྱེས་འབྱུང་བ་འགལ་ལོ་ཞེ་ན སངས་རྒྱས་ལ་དེ་ལྟ་བུའི་མཉེས་མི་མཉེས་གཏན་ནས་མི་
མངའ་ཡང་གདུལ་བྱའི་སྣང་ངོར་དེ་ལྟར་སྣང་བ་ཙམ་ལ་སྐྱོན་མེད་ལ་བྱང་སེམས་ལ་དགྱེས་མི་
དགྱེས་དངོས་སུ་འབྱུང་བེ་བྷུ་ཏས་གསུངས་སོ། ། སེམས་ཅན་ལ་གནོད་ན་སངས་རྒྱས་
དགྱེས་ཐབས་མེད་པ་དཔེས་བསྟན་པ་ནི། སེམས་ཅན་ལ་གནོད་ན་སངས་རྒྱས་རྣམས་ལ་
གནོད་པ་ཇི་ལྟར་འགྱུར་སྙམ་ན་འགྱུར་ཏེ དཔེ་ཇི་ལྟར་ན་སྐྱེས་བུ་གང་ཞིག་གིས་ལུས་ལ་ཡན་
ལག་གི་ཕྱོགས་ཀུན་ནས་ཁྱབ་པར་བྱེད་པའི་མེ་ཆེན་པོ་འབར་ཏེ་བསྲེགས་པའི་སྡུག་བསྔལ་གྱིས་
གཟིར་བ་ན། ཟས་གོས་སོགས་འདོད་པའི་ཡོན་ཏན་ལྔ་བོ་ཀུན་གྱིས་མཆོད་ཅིང་བསྟབས་པར་
བྱས་པས་ཀྱང་དེ་ཡི་ཡིད་དགའ་ཞིང་བདེ་བར་མི་འགྱུར་བ། དེ་བཞིན་དུ་སེམས་ཅན་ལ་གནོད་
པ་དང་འཚེ་བས་སྡུག་བསྔལ་བར་བྱས་ན་ཡང་། ཐུགས་རྗེ་ཤིན་ཏུ་ཆེ་བའི་བདག་ཉིད་ཅན་གྱི་
རྒྱལ་བ་སྲས་དང་བཅས་པ་རྣམས་ཀྱི་ཐུགས་དགྱེས་པ་སྐྱེད་པའི་ཐབས་སམ་རྒྱུ་མེད་དོ། ། མི་
མཉེས་པའི་རྒྱུ་སྔར་བྱས་བཤགས་ཤིང་ཕྱིས་སྡོམ་པ་ནི། སེམས་ཅན་ལ་གནོད་པ་བྱས་ན་ཐུབ་པ་
རྣམས་མི་དགྱེས་པར་འགྱུར་བས་རྒྱུ་མཚན་དེ་བས་ན་བདག་གིས་སྔར་མི་ཤེས་རྨོངས་པའི་དབང་
གིས འགྲོ་བ་རྣམས་ལ་ལུས་ངག་ཡིད་གསུམ་གྱི་སྒོ་ནས་གནོད་པ་བྱས་པའི་དབང་གིས་ཐུགས་
རྗེ་ཆེས་ཆེ་བ་མངའ་བའི་རྫོགས་པའི་སངས་རྒྱས་ཀུན་མི་དགྱེས་ཞིང་ཐུགས་སྐྱོ་བའི་རྒྱུར་གྱུར་པ་
གང་ཡིན་པའི་སྡིག་པ་མི་དགེ་བ་དེ་ཐམས་ཅད་དུས་དེ་རིང་ཉིད་ནས་ཐུགས་རྗེ་ཆེན་པོའི་བདག་
ཉིད་ཅན་གྱི་རྒྱལ་བ་རྣམས་ཀྱི་སྤྱན་སྔར་སྙིང་ནས་འགྱོད་པ་དྲག་པོས་སོ་སོར་བཤག་པར་བགྱི་ཡི
སེམས་ཅན་ལ་གནོད་པ་བྱས་པའི་མི་དགྱེས་པ་གང་ལགས་པ་དེ་དག་ཐམས་ཅད་ཐུབ་པའི་དབང་
བོ་རྣམས་ཀྱིས་བཟོད་པར་གསོལ། སླན་ཆད་དེ་བཞིན་གཤེགས་པ་རྣམས་ཐུགས་དགྱེས་པར་
བསྐྱེད་པའི་སླད་དུ། དུས་དེ་རིང་ནས་བཟུང་སྟེ། སེམས་ཅན་རྣམས་ལ་གནོད་པའི་ལས་ཕྱིས་
འབྱུང་རྣམས་འཕྲོ་བཅད་དེ་ལེགས་ལེགས་པར་སྡོམ་པ་དང་ཆགས་སྡང་དང་ཁེངས་དྲེགས་སོགས་ངེས་
- 165

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
པར་བརྟུལ་ཏེ་སྒོ་གསུམ་པོ་ཀུན་གྱིས་འཇིག་རྟེན་གྱི་སྐྱེ་བོ་རྣམས་ཀྱིས་བགྱི་བའི་ལས་ཐམས་ཅད་
བྱེད་པའི་བྲན་དུ་མཆི་བར་བགྱིའོ་ཞེས་བསམ་པ་བརྟན་པོས་ཁས་བླང་བར་བྱའོ། འཇིག་
རྟེན་པའི་འགྲོ་བ་མང་པོའི་ལུས་ཀྱི་དམའ་ཤོས་རྡོག་པའམ་རྐང་བས་བདག་གི་ལུས་ཀྱི་མཐོ་ཤོས་སྤྱི་
བུར་བརྡུང་བརྡེག་བྱས་ཏེ་འཚོག་གམ འགུམས་པ་སྟེ་གསོད་པར་བྱེད་ཀྱང་རུང་ཞེས་སམ་
བསད་ཀྱང་བླའི་དེ་རྣམས་ལ་ཁྲོས་ཤིང་གནོད་ལན་བྱེད་པའི་སྒོ་ནས་འགྲན་མི་བདོ་བའམ་དོ་མི་
བསྡོ་བར་གུས་པ་བསྐྱེད་དེ་དགའ་བས་དང་དུ་བླང་བར་བགྱི་ཡི འཇིག་རྟེན་གསུམ་གྱི་མགོན་
པོ་རྫོགས་པའི་སངས་རྒྱས་རྣམས་ཐུགས་དགྱེས་པར་མཛོད་ཅིག་ཅེས་པའོ། ། རང་བཞིན་
རྣམ་དག་ལ་བསམ་སྟེ་གུས་པར་བྱ་བ་ནི། རྒྱུད་བླ་མར རྫོགས་སངས་སྐུ་ནི་འཕྲོ་ཕྱིར་
དང་། དེ་བཞིན་ཉིད་དབྱེར་མེད་ཕྱིར་དང་། ། རིགས་ཡོད་ཕྱིར་ན་ལུས་ཅན་ཀུན། །
རྟག་ཏུ་སངས་རྒྱས་སྙིང་བོ་ཅན ། ཞེས་པ་ལྟར། འགྲོ་བ་མ་ལུས་བ་འདི་དག་ཀུན་ཐུགས་རྗེ་
ཆེན་པོའི་བདག་ཉིད་ཅན་རྫོགས་པའི་སངས་རྒྱས་དེས་དེ་བཞིན་ཉིད་བདག་དགའ་བའི་བདག
ཅེས་པ་ལྟར་དེ་བཞིན་ཉིད་རང་བཞིན་གྱིས་དག་པའི་བདག་ཉིད་དུ་གཅིག་པར་དགོངས་པར་
མཛད་པ་འདི་ལ་ཐེ་ཚོམ་དང་སོམ་ཉི་མེད་དོ། དེས་ན། སེམས་ཅན་རྣམས་ནི་སངས་རྒྱས་
ཉིད ཅེས་དང་། མདོ་ལས ཇི་ལྟར་ངས་ནི་སེམས་ཅན་མཐའ་དག་ཀུན།
གསེར་གཟུགས་འཇིམ་པས་གཡོགས་པ་ཇི་བཞིན་དུ། ཕྱི་རོལ་ཤུན་པ་ཉོན་མོངས་སྤུབས་
ཡིན་ལ ། ནང་ན་སངས་རྒྱས་ཡེ་ཤེས་ཡོད་པར་མཐོང་། ཞེས་པ་ལྟར།. ཀུན་རྫོབ་ཏུ་
སེམས་ཅན་གྱི་ངོ་བོར་མཐོང་བ་འདི་དག་ཉིད་། དོན་དམ་པར་མགོན་པོ་སངས་རྒྱས་དེ་ཡི་
བདག·ཉིད་དམ་རང་བཞིན་ཅན་ཡིན་པས། འདི་ལྟར་དེ་ནི་ཐོས་པ་ལས སྤྲོ་དང་སྟོན་པ་
བཞིན་གུས་དང་། ཞེས་བ་ལྟར། ཅིའི་ཕྱིར་གུས་པར་མི་བྱེད་དེ་སྟོན་པ་སངས་རྒྱས་ལ་གུས་
པ་བཞིན་དུ་སེམས་ཅན་རྣམས་ལའང་གུས་པར་བྱ་རིགས་པ་ཉིད་དོ། ཡང་ན་འདི་ལྟར་
སངས་རྒྱས་ཀྱི་བདག་ཉིད་ཡིན་པས་སེམས་ཅན་མགུ་བར་བྱ་བ་ནི། འཇིག་རྟེན་གྱི་ཁམས་ཀྱི་
འགྲོ་བ་མ་ལུས་པ་འདི་དག་ཀུན་ཀྱང་ཐུགས་རྗེའི་བདག་ཉིད་ཅན་གྱི་སངས་རྒྱས་དེས། སྔོན་
སློབ་པ་ལམ་གྱི་སྐབས་སུ་བདག་གཞན་མཉམ་བརྗེའི་ཉམས་ལེན་ཟབ་མོ་ལ་སློབ་པའི་སྐབས་དང་
ཆོས་དབྱིངས་མཉམ་པ་ཉིད་ཀྱི་དོན་ཇི་ལྟ་བ་བཞིན་དུ་གཟིགས་པའི་དུས་སུ་བདག་ཏུ་མཛད་པ་
འདི་ལ་ཐེ་ཚོམ་མེད་ལ། རྒྱུ་མཚན་དེས་ན་ད་ལྟར་སེམས་ཅན་ཕལ་བའི་ངོ་བོ་མཐོང་བ་འདི་
དག་ཉིད། མགོན་པོ་སངས་རྒྱས་དེའི་བདག་ཉིད་ཁོ་ན་ཡིན་པ་ལ་དེའི་ཚུལ་ལ་རྨོངས་ནས་ཅི་
ཕྱིར་གུས་པར་མི་བྱེད་དེ་དད་ཅིང་གུས་པར་བྱ་རིགས་སོ ། སེམས་ཅན་མགུ་བ་ལེགས་པ་
ཐམས་ཅད་ཀྱི་རྒྱུར་བསྟན་པ་ནི སྔར་བཤད་པ་ལྟར་སེམས་ཅན་གྱིས་རང་ལ་གནོད་པ་
- 166

སྤྱོད་འཇུག་འགྲེལ་བ་བྱང པ་གསལ་བྱེད་ཉི་ཟླའི་སྣང་བ
ཚོགས་་བྱེད་པ་ན་བབཟང་དགུ་ཞིག་ཏུ་བལྟས་ནས་དང་དུ་ལེན་པ་དང་དད་གུས་བསྐྱེད་དེ་སེམས་
ཅན་གྱི་སེམས་མགུ་བ་འབའ་ཞིག་བྱེད་པ་འདི་ཉིད་ནི དེ་བཞིན་གཤེགས་པ་རྣམས་ཐུགས་
མཉེས་ཤིང་རངས་པར་བྱེད་པའི་ཐབས་ཀྱི་མཆོག་ཡིན་ཏེ་དེ་ལས་ལྷག་པའི་དགྱེས་བསྐྱེད་གཞན་
མེད་པའི་ཕྱིར་དང་རང་དོན་ཡང་དག་པར་སྒྲུབ་པར་བྱེད་པའང་འདི་འབའ་ཞིག་ཉིད་དོ་
ཞེས་ཏེ་སངས་རྒྱས་ཐོབ་བྱེད་ཀྱི་རྒྱུ་ཚོགས་རྫོགས་བྱེད་ཀྱི་ཐབས་བླ་ན་མེད་པ་ཡིན་པའི་ཕྱིར་དང་
འཇིག་རྟེན་གྱི་སྡུག་བསྔལ་མཐའ་དག་སེལ་བའང་འདི་ཁོ་ན་ཉིད་དེ སེམས་ཅན་མགུ་བར་
བྱས་པ་ལ་བརྟེན་ནས་རང་རང་གི་སྐལ་བ་དང་འཚམས་པའི་ཐེག་པ་གསུམ་གྱི་ལམ་ལ་དཀྲི་ནུས་
པའི་ཕྱིར་རོ དེ་ལྟར་བསྒྲུབ་བྱའི་དོན་གསུམ་པོ་དེ་སྒྲུབ་བྱེད་ཀྱི་ཐབས་ཀྱི་གཙོ་བོ་ཡིན་པ་དེ་
ལྟ་བས་ན་བདག་གིས་དུས་རྟག་ཏུ་སེམས་ཅན་མགུ་བར་བྱེད་པའི་ཐབས་འདི་ཉིད་ལ་བསླབ་ནས་
འབད་པར་བྱའོ སེམས་ཅན་མགུ་བར་བྱ་བའི་བསྟོད་པ་ལས། ཇི་སྐད་དུ། དེས་ན་སེམས་
ཅན་ཕན་པ་བྱས་ན་ང་ལ་མཆོད་པའི་མཆོག། སེམས་ཅད་གནོད་པ་བྱས་ན་ང་ལ་ཤིན་ཏུ་གནོད་
པའི་མཆོག། བདེ་དང་སྡུག་བསྔལ་ང་དང་སེམས་ཅན་མཚུངས་པར་མྱོང་བས་ན། ། སེམས་
ཅན་རྣམས་ལ་འཚེ་བར་བྱེད་དེ་ང་ཡི་སློབ་མ་ཇི་ལྟར་ཡིན། ། ཞེས་གསུངས་པ་ལྟར་རོ།
གསུམ་པ་ཕན་གནོད་ཀྱི་འབྲས་བུ་ལ་བསམ་སྟེ་གུས་པར་བྱ་བ་ནི། དཔེར་ན་རྒྱལ་བོ་
སོགས་ཏེ། དེ་ལ་གནོད་པའི་ཉེས་དམིགས་དཔེས་བསྟན་ཏེ་མགུ་བར་བྱ་བ་ནི། དཔེར་ན་
རྒྱལ་བོ་ཆེན་པོའི་འཁོར་དུ་གཏོགས་ཤིང་རྒྱལ་བོ་དེའི་བཀས་མངགས་པའི་ཕོ་ཉ་བ་ལྟ་བུ་མི་འགའ་
ཞིག་གིས་གྲོང་དང་གྲོང་ཁྱེར་ལ་སོགས་པ་ན་གནས་པའི་རྒྱལ་བོའི་བཀའ་འབངས་སུ་གྱུར་བའི་སྐྱེ་
བོའི་ཚོགས་མང་པོ་ལ་གནོད་པ་སྣ་ཚོགས་ཤིག་བྱེད་ཀྱང་སྐྱེ་བོ་དེ་དག་ནང་ན་ཕྱི་ནས་རྒྱལ་བོའི་
ཆད་པ་འོང་བར་མི་འགྱུར་རམ་སྙམ་དུ། ཕྱི་མཐའ་ལ་རྟོག་དཔྱོད་བྱེད་པའི་སྐྱེ་བོ་མིག་རྒྱང་རིང་
པོ་དག་གིས། རྒྱལ་བོའི་མངའ་འབངས་རྣམས་ལ་ད་པ་བྱེད་མཁན་གྱི་ཕོ་ཉ་བ་དེ་སྟོབས་ཀྱི་
སྒོ་ནས་གཞོམ་ནུས་ཀྱང་ཕྱི་དུས་ལ་བལྟས་ནས་དེ་ལ་ཕྱིར་གནོད་ལན་མི་བྱེད་པར་སེམས་དགའ་
མགུ་སྐྱེད་པར་བྱེད་དེ། །ཅིའི་ཕྱིར། འདི་ལྟར་ཕོ་ཉ་བ་དེ་དཔུང་གྲོགས་སུ་ཡང་མེད་པའི་
གཅིག་པུ་ཞིག་མ་ཡིན་གྱི། རྒྱལ་བོ་མཐུ་སྟོབས་ནུས་པ་གང་ཡོད་དེ་ཡི་དཔུང་གྲོགས་སམ་དེའི་
ཕྱོགས་སུ་གཏོགས་པ་ཡིན་པའི་ཕྱིར་རོ ། དཔེ་དེ་བཞིན་དུ་གནོད་བྱེད་ཀྱི་སྐྱེ་བོ་ཉམ་ཆུང་བ་
སྟེ་ནུས་སྟོབས་ཆུང་བའི་དགྲ་འགའ་ཞིག་གིས་བདག་ལ་མི་རིགས་པའི་གནོད་པ་མང་བོ་བྱེད་ཀྱང་
ཕྱིས་ཀྱི་སྐྱོན་ཡོན་ལ་མི་བལྟ་བར་དེ་མ་ཐག་དེ་ཡང་ཁྱད་དུ་བསད་ནས་རྡུང་རྡེག་གསོས་པ་སོགས་
མི་བྱ་སྟེ། ཅིའི་ཕྱིར་ན། འདི་ལྟར་གནོད་བྱེད་དེ་དཔུང་གྲོགས་སུ་ཡང་མེད་པས་གཅིག་པུ་
ཉིད་མ་ཡིན་ཏེ་སེམས་ཅན་དམྱལ་བའི་སྲུང་མ་འཇིགས་སུ་རུང་བ་རྣམས་ཀྱང་དེའི་དཔུང་གྲོགས་
167

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
སུ་གཏོགས་པ་ལྟར་ཕྱི་མར་དམྱལ་བའི་གནས་སུ་གནོད་ལན་དྲག་པོ་བྱེད་པ་དང་། དེར་མ་ཟད་
ཐུགས་རྗེ་ཆེན་པོ་དང་ལྡན་པའི་རྒྱལ་བ་སྲས་བཅས་རྣམས་ཀྱང་གནོད་བྱེད་དེ་ཡི་དཔུང་གྲོགས་སུ་
གཏོགས་པ་འདྲ་སྟེ་དེ་ལ་གནོད་པ་བྱས་ན་དེ་རྣམས་ཐུགས་མི་དགྱེས་པར་འགྱུར་པའི་ཕྱིར་
གནོད་བྱེད་ཉམ་ཆུང་ནི་དཔེར་ན་ཤིག་ལྟ་བུའི་ལུས་ལ་ཟོས་ན་དེ་མ་ཐག་དེ་ཁྱད་དུ་བསད་དེ་སེན་
མོའི་སྟེང་དུ་བཅར་ནས་བསད་པ་ལྟ་བུའོ། ། རྒྱུ་མཚན་དེ་ལྟར་ཞེས་སམ་དཔེ་ཇི་ལྟར་ན་རྒྱལ་
བོའི་ཞམ་རིང་བའི་དམངས་ཕལ་བ་རྣམས་ཀྱིས་རྒྱལ་བོར་ཉེས་པ་ཆུང་ངུ་བྱས་པ་ལ་ཆད་པ་དྲག་
པོ་གཅོད་པའི་ཤིན་ཏུ་གཏུམ་པོ་དེ་ལ་འཛེམ་བག་བྱས་ཏེ་མཉེས་པའི་ཐབས་ཅི་དགོས་བསྒྲུབས་
ནས་དེའི་སེམས་མགུ་བར་བྱེད་པ་དེ་བཞིན་དུ སེམས་ཅན་རྣམས་ལ་ནི་སེམས་མགུ་བར་བྱ་
བའི་ཐབས་འབའ་ཞིག་སྒྲུབ་རིགས་ཏེ་མགུ་བར་མ་བྱས་ན་སྔ་མས་ཀྱང་དཔེར་མི་བཟོད་པས་ཞེས་
དམིགས་ཀྱི་ཆད་པ་ཆེན་པོ་འོང་བའི་ཕྱིར་རོ། ། འདིས་སྟོབས་མེད་ཉམ་ཆུང་གི་གནོད་བྱེད་ལ་
བཟོད་པ་བསྒོམ་པར་བྱ་རིགས་ཀྱི་གནོད་པ་བྱ་མི་རིགས་སོ་ཞེས་བསྟན་ཏོ། ། དཔེ་ལས་ཀྱང་
ལྷག་པའི་ཉེས་དམིགས་དང་ཕན་ཡོན་འབྱུང་བ་ནི དེ་ཡང་འཇིག་རྟེན་ན་གྲགས་པ་ལྟར་གྱི་
དཔེ་དང་སྦྱར་ན་དེ་སྐད་བསྟན་པར་ཟད་ཀྱི་ཉེས་དམིགས་ཀྱི་སྐྱོན་དང་ཕན་པའི་ཡོན་ཏན་གཉིས་
པོ་དཔེ་དེ་དང་མཉམ་པར་བསྟུན་པ་མ་ཡིན་ཏེ།འདི་ལྟར་རྒྱལ་པོ་ལྟ་ཞིག་ཁྲོས་པའམ་ཇི་ལྟར་
ཁྲོས་ཏེ་སེམས་མ་མགུ་ན་ཡང་ཚེ་འདིའི་ལུས་སྲོག་ཁོངམ་སྤྱོད་སོགས་་ལ་ཆད་པ་གཅོད་པ་ཙམ་བྱེད་
ནུས་ཀྱི། སེམས་ཅན་གྱི་སེམས་མི་མགུ་བར་བྱས་པ་ཡམ་རྣམ་སྨིན་ཕྱི་མར་ཉ་མས་སུ་མྱོང་བར་
འགྱུར་བ་གང་ཡིན་པའི་ཉེས་དམིགས་དམྱལ་བའི་སྡུག་བསྔལ་གྱི་གཨོཾ་ད་པ་དྲག་པོ་དེ་འདྲ་བ་རྒྱལ་
བོ་དེས་བྱེད་དམ་ཞེས་དྲིས་པའི་ཟུར་གྱིས་བྱེད་མི་ནུས་པར་བསྟན་ལ། རྒྱལ་བོ་ལྟ་ཞིག་སྟེ་ཇི་
ཞིག་མགུ་ཞིང་དགའ་བར་གྱུར་ན་ཡང་ཚེ་འདིའི་ནོར་ལོངས་སྤྱོད་ཐོབ་མངའ་ཐང་སོགས་
སྟེར་ནུས་ཀྱི། སེམས་ཅན་རྣམས་སེམས་དགའ་ཞིང་མགུ་བར་བྱས་པ་ཡིས འབྲས་བུ་ཕན་
པའི་ཡོན་ཏན་འཐོབ་པར་འགྱུར་བ་གང་ཡིན་པ། སངས་རྒྱས་ཉིད་ཀྱི་གོ་འཕང་དེ་ནི་རྒྱལ་བོ་
དེས་སྦྱིན་མི་སྲིད་ཀྱི་ན་ནས་སྦྱིན་མི་ནུས་སོ།། འདིས་དཔེ་དོན་ཕན་གནོད་མི་མཉམ་པར་
དཔེ་ལས་ཀྱང་ལྷག་པའི་ཉེས་དམིགས་དང་ཕན་ཡོན་འབྱུང་བ་བསྟན་ཏོ།། སེམས་ཅན་མགུ་
བར་བྱས་པའི་ཕན་ཡོན་ནམ་བཟོད་པའི་ཕན་ཡོན་ནི། སྒོ་ཀུན་ནས་སེམས་ཅན་རྣམས་ལ་ཕན་
བཏགས་ཏེ་སེམས་ཅན་དགའ་ཞིང་མགུ་བར་བྱས་པ་དང་བཟོད་པ་བསྒོམས་པར་བྱས་པ་ལས་
འབྱུང་བ་ཡི་འབྲས་བུ་མ་འོངས་པ་ན་སངས་རྒྱས་ཀྱི་གོ་འཕང་ཉིད་འགྲུབ་པ་ལྟ་ཞོག་ཅེས་མཐར་
ཐུག་སངས་རྒྱས་འགྲུབ་པ་བསྟན་ལ། མཐོང་བའི་ཆོས་ཚེ་འདི་ཉིད་ལའང་ཕུན་སུམ་ཚོགས་པ་
མཐའ་དག་རྒྱས་པའི་དཔལ་འབྱོར་ཆེན་པོ་དང་ཕྱོགས་ཀུན་ཏུ་སྙན་པའི་གྲགས་པ་རྒྱ་ཆེན་པོ་
168

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
འབྱུང་བ་དང་དགྲ་གདོན་སོགས་ཀྱི་འགལ་རྐྱེན་ཐམས་ཅད་བྲལ་ཞིང་ཚེ་དང་ལོངས་སྤྱོད་སོགས་
མཐུན་རྐྱེན་ཐམས་ཅད་ལེགས་པར་ཚང་བའི་བདེ་ཞིང་སྐྱིད་པར་གྱུར་བ་ཅིས་མ་མཐོང་སྟེ་མཐོང་
བའི་ཕྱིར་གནས་སྐབས་མཐོང་ཆོས་ཀྱི་འབྲས་བུ་བསྟན་པའོ། ། མ་འོངས་པར་སངས་རྒྱས་
འགྲུབ་པའི་ཕན་ཡོན་ལ་བསམས་ནས སེམས་ཅན་མགུ་བར་བྱ་བ་དང་བཟོད་པ་སྒོམ་རིགས་
པ་ལྟ་ཞོག་ཚེ་འདི་ཕྱིའི་གནས་སྐབས་ཀྱི་འབྲས་བུ་ལ་ལྟོས་ནའང་བཟོད་པ་སྒོམ་རིགས་ཞེས་་
གསུངས་སོ མདོ་ལས། བཟོད་པས་གཟུགས་བཟང་དམ་པ་རྒྱ་ཆེར་ཐོབ་གྱུར་ཏེ།
གསེར་མདོག་སྡུག་ཅིང་འགྲོ་བའི་ལྟ་བའི་འོས་སུ་འགྱུར། ཞེས་པ་ལྟར མཐར་ཐུག་གི་
འབྲས་བུ་སངས་རྒྱས་མ་ཐོབ་ཀྱི་བར་གྱི་འཁོར་བར་འཁོར་བའི་ཚེ་རབས་ཐམས་ཅད་དུ་ཡང་
བཟོད་པ་བསྒོམས་པས་གཟུགས་མཛེས་པ་ཁ་དོག་གསེར་གྱི་མདོག་ཅན་ལྟ་ན་སྡུག་ཅིང་འགྲོ་བའི་
མིག་དང་་ཡིད་འཕྲོག་པར་བྱེད་པས་དང་བ་འདྲེན་པ་ཐོབ་པ་དང་། སོགས་སྒྲས་བསྟན་པ་
དབང་བོ་རྣམས་ལེགས་པར་ཚང་ཞིང་འཁོར་ཕུན་སུམ་ཚོགས་པ་ལ་སོགས་པ་ཐོབ་པ་དང་
ལུས་ལ་ནད་སྣ་ཚོགས་ཀྱིས་གཟིར་བས། གནོད་པའི་ཟུག་རྔུ་མེད་པ་དང་སྙན་པའི་གྲགས་
པ་རྒྱ་ཆེ་བའམ་རྒྱུན་དུ་དགའ་བ་ཆེན་པོ་དང་བཅས་པ་ཡིས ཚེ་ཤིན་ཏུ་ཡུན་རིང་དུ་འཚོ་བ་
དང་འཁོར་ལོས་སྒྱུར་པའི་རྒྱལ་སྲིད་ཀྱི་བདེ་བ་རྒྱས་པ་སྟེ། རིན་པོ་ཆེ་སྣ་བདུན་དང་ཉེ་བའི་
རིན་ཆེན་བདུན་ལ་སོགས་པའི་འབྱོར་བ་ཁྱད་པར་ཅན་དང་མངའ་རིས་ཐམས་ཅད་དགེ་བཅུའི་
ལས་ཀྱི་ལམ་ཡང་དག་པ་ལ་འགོད་པ་སོགས་རང་དང་གཞན་གྱི་དཔལ་ཕུན་སུམ་ཚོགས་པ་ཐོབ་
པར་འགྱུར་རོ། ། འདི་དག་གིས་སེམས་ཅན་མགུ་བར་བྱ་བ་ནི་གནས་སྐབས་དང་མཐར་ཐུག་
གི་ཕུན་སུམ་ཚོགས་པའི་བདེ་བ་ཐམས་ཅད་ཀྱི་རྒྱུ་ཡིན་ནོ་ཞེས་བསྟན་པའོ། ། མདོར་ན་བཟོད་
པའི་མི་མཐུན་ཕྱོགས་ཁོང་ཁྲོ་ཤས་ཆེ་བ་དང༌དགེ་ཆོས་ལ་ཞེ་ཞུམ་ནས་སྲོ་ཤི་བ་དང་། མ་
མོས་ཤིང་མི་འདོད་པ་གསུམ་པོ་ངོ་ཤེས་པར་བྱས་ནས་དེ་གསུམ་གྱི་གཉེན་པོར་རིམ་པ་བཞིན་དུ་
གཞན་གྱིས་གནོད་པ་བྱེད་པ་ལ་ཇི་མི་སྙམ་པ་དང་རང་གི་རྒྱུད་ལ་སྡུག་བསྔལ་བྱུང་བས་མི་ཞུམ་
པར་དང་དུ་ལེན་པ་དང་། ཆོས་ལ་ངེས་པར་སེམས་པ་ལ་མོས་པ་ཤིན་ཏུ་གནས་པའི་བཟོད་པ་
གསུམ་སྒོམ་པ་ལ་འབད་པར་བྱའོ གཉིས་པ་ལེའུའི་མཚན་ནི་བྱང་ཆུབ་སོགས་ཏེ
འདིས་བཟོད་པ་སྒོམ་ཚུལ་རྒྱས་པར་སྟོན་པས་ན་བཟོད་པ་བསྟན་པའི་ལེའུ་ཞེས་བསྟན་ཏེ་དྲུག་
པའོ། །
གསུམ་པ་མི་ཉམས་པར་།གོང་ནནས་གོང་དུ་འཕེལ་བར་བྱེད་པ་ལ་གསུམ། ཀུན་རྫོབ་དང་
དོན་དམ་པའི་བྱང་ཆུབ་ཀྱི་སེམས་རྣམ་པ་གཉིས་གོང་ནས་གོང་དུ་འཕེལ་པའི་ཐབས་སམ་གྲོགས་
སུ་གྱུར་བ་བརྩོན་འགྲུས་ཀྱི་ལེའུ ཀུན་རྫོབ་སེམས་བསྐྱེད་གོང་ནས་གོང་དུ་འཕེལ་བར་བྱེད་པ་
169

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བསམ་གཏན་གྱི་ལེའུ། དོན་དམ་སེམས་བསྐྱེད་གོང་ནས་གོང་དུ་འཕེལ་བར་བྱེད་པ་ཤེས་རབ་
ཀྱི་ལེའུ འོ། ། དང་པོ་བརྩོན་འགྲུས་ཀྱི་ལེའུ་ལ་གཉིས། གཞུང་དང་མཚན་ནོ དང་པོ་
ལ་གཉིས། བརྩོན་འགྲུས་རྩོམ་དགོས་པའི་རྒྱུ་མཚན་མདོར་བསྟན་པ། ཇི་ལྟར་རྩོམ་ཚུལ་རྒྱས་
པར་བཤད་པའོ། །
དང་པོ་ནི། དེ་ལྟར་བཟོད་པས་སོགས་ཏེ། གོང་དུ་བཤད་པ་དེ་ལྟར་གཞན་གྱིས་
གནོད་པ་དཀའ་སྤྱད་རྒྱ་ཆེན་པོ་ལ་བཟོད་པ་དང་ལྡན་པས་བྱང་ཆུབ་མྱུར་དུ་སྒྲུབ་པའི་ཕྱིར་དུ་
བརྩོན་འགྲུབ་རྩོམ་པར་བྱ་དགོས་སོ། ། ཞེས་མཚམས་སྦྱར་ནས་བརྩོན་འགྲུབ་རྩོམ་པར་་
བསྐུལ་བ་སྟེ། དེ་ཡང་བཟོད་པ་མེད་པ་ཐོས་སོགས་ལ་བརྩོན་འགྲུས་བརྩམས་ནས་འཇུག་མི་
ནུས་པའམ་ཞུགས་ཀྱང་ཆུད་འཛའ་བར་འགྱུར་བའི་ཕྱིར་ཏེ བསླབ་བཏུས་སུ བཟོད་བྱ་
ཐོས་པ་བཙལ་བར་བྱ། ཞེས་པ་ལྟར་རོ། ། འོ་ན་བཟོད་པས་ཆོག་གི་བརྩོན་འགྲུས་རྩོམ་ཅི་
དགོས་ཤེ་ན། དགོས་པའི་རྒྱུ་མཚན་འདི་ལྟར་རྒྱལ་སྲས་ཀྱི་སྤྱོད་པ་རྣམས་ལ་སྤྲོ་བས་འཇུག་པའི་
བརྩོན་འགྲུས་དང་ལྡན་པ་དེ་ལ་བྱང་ཆུབ་ཆེན་པོ་གནས་པའམ་འབྱུང་སྟེ། བརྩོན་འགྲུས་ནི་
ཚོགས་གཉིས་ཀྱི་རྒྱུ་ཡིན་ལ་ཚོགས་གཉིས་ནི་བྱང་ཆུབ་ཆེན་པོ་འགྲུབ་བྱེད་ཀྱི་རྒྱུ་ཡིན་པས་སོ
དེ་ནི་དཔེར་ན་སྐྱོད་པར་བྱེད་པའི་བྱེད་ལས་ཅན་གྱི་རླུང་མེད་ན་མར་མེ་དང་ཤིང་ལོ་སོགས་གཡོ་
བ་མེད་ཅིང་རྐང་ལག་བརྐྱང་བསྐུམ་སོགས་ཀྱི་གཡོ་བའང་མེད་པ་བཞིན་དུ། དགེ་ཆོས་སྤྱི་དང་
ཁྱད་པར་བྱང་ཆུབ་ཆེན་པོ་སྐྱེད་བྱེད་ཀྱི་རྒྱུར་གྱུར་བའི་བསོད་ནམས་དང་ཡེ་ཤེས་ཀྱི་ཚོགས་གཉིས་
ཀྱང་བརྩོན་འགྲུས་མེད་ན་མི་འབྱུང་སྟེ་བརྩོན་འགྲུས་ནི་དགེ་བའི་ས་ཆེན་པོ་ཡིན་པའི་ཕྱིར་རོ
དགེ་བ་ལ་སྤྲོ་བཞིན་དུ་འཇུག་པའི་བརྩོན་འགྲུས་ལ་བརྟེན་ནས་རྒྱུ་ཚོགས་གཉིས་ལས་འབྲས་བུ་
བྱང་ཆུབ་ཆེན་པོ་འབྱུང་སྟེ དབུ་མ་ལ་འཇུག་པ་ལས། ཡོན་ཏན་མ་ལུས་བརྩོན་འགྲུས་རྗེས་
འགྲོ་ཞིང་། ། བསོད་ནམས་བློ་གྲོས་ཚོགས་ནི་གཉིས་ཀྱི་རྒྱུ། ཞེས་སོ།
གཉིས་པ་བརྩོན་འགྲུབ་ཇི་ལྟར་རྩོམ་ཚུལ་རྒྱས་པར་བཤད་པ་ལ་གསུམ། བརྩོན་འགྲུས་ཀྱི་
ངོ་བོ་ངོས་བཟུང་བ བརྩོན་འགྲུས་ཀྱི་མི་མཐུན་ཕྱོགས་སྤོང་བ དེའི་མཐུན་ཕྱོགས་སྒྲུབ་པ་
ནི། དང་པོ་ནི། བརྩོན་གང་དགེ་ལ་སྤྲོ་བའོ། ། ཞེས་ཏེ། དེ་ལ་བརྩོན་འགྲུས་ཀྱི་ངོ་བོ་
གང་ཡིན་ན་དམིགས་པ་དགེ་བ་ལ་དམིགས་ནས་རྣམ་པ་མངོན་པར་སྤྲོ་བའོ། ། དེ་ལ་དགེ་བ་
ལ་སྤྲོ་ཞེས་པས་བརྩོན་འགྲུས་ནི་སེམས་དགེ་བ་ལ་མངོན་པར་སྤྲོ་བ་ཉིད་ཡིན་གྱི། དེ་ལས་གཞན་
དུ་གང་ལའང་མི་སྤྲོ་བ་དང་། མི་དགེ་བ་དང་ལུང་མ་བསྟན་གྱི་ལས་དང་། མུ་སྟེགས་བྱེད་ཀྱི་
ལམ་ལོག་པ་སོགས་ལ་སྤྲོ་བ་རྣམས་བརྩོན་འགྲུས་མ་ཡིན་ནོ། ། མི་དགེ་བ་སོགས་ལ་སྤྲོ་བ་ནི་
བརྩོན་འགྲུས་ཀྱི་མི་མཐུན་ཕྱོགས་བྱ་བ་ངན་ཞེན་གྱི་ལེ་ལོ་ཡིན་པས་སོ། ། དེས་ན་ཐོས་བསམ་
170-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
སྒོམ་གསུམ་དང་ཕྱིན་དྲུག་སོགས་དགེ་བ་ཡང་དག་པ་ལ་སྤྲོ་བ་ནི་བརྩོན་འགྲུས་སོ དེའི་
བྱེད་ལས་ཀྱང་ཀུན་བཏུས་ལས། དགེ་བའི་ཕྱོགས་ཡོངས་སུ་རྫོགས་པར་བྱེད་པ་དང་ཡོངས་
སུ་སྒྲུབ་པའི་ལས་ཅན་ནོ། ། ཞེས་སོ ། གཉིས་པ་བརྩོན་འགྲུས་ཀྱི་མི་མཐུན་ཕྱོགས་སྤང་པ་
ལ་གཉིས། མི་མཐུན་པའི་ཕྱོགས་ལེ་ལོ་རྒྱུ་འབྲས་དང་བཅས་པ་ངོས་བཟུང་པ། དེ་ཇི་ལྟར་
སྤོང་ཐབས་ཀྱི་གཉེན་པོ་བཤད་པའོ། ། དང་པོ་ནི། དེ་ཡི་མི་མཐུན་སོགས་ཏེ དེ་ལ
དབྱེ་བའི་སྒོ་ནས་མི་མཐུན་ཕྱོགས་ངོས་བཟུང་བ་ནི། བརྩོན་འགྲུས་དེ་དང་འགལ་ཞིང་བརྩོན་
པ་ཡི་མི་མཐུན་ཕྱོགས་ཀྱི་དབྱེ་བ་བཤད་པར་བྱ་སྟེ། དེ་ཡང་ལུས་དང་འགྲུས་དེ་ཉམས་པ
སེམས་ལས་སུ་མི་རུང་ཞིང་དགེ་བ་ལ་མི་སྦྱོར་བར་ད་དུང་ལོང་ཡོད་སྙམ་པའི་ཕྱི་བཤོལ་བྱེད་པའི་
སྒོ་ནས་སྙོམ་ལས་ཀྱི་བདེ་བ་ལ་ཞེན་པའི་ལེ་ལོ་དང་། མི་དགེ་བ་དང༌། རྒོད་པ་དང༌། སྒེག་
པ་ལ་སོགས་བྱ་བ་ངན་པ་ལ་དགའ་ཞིང་ཆགས་པའི་ཟིལ་གྱིས པ་ནི་བྱ་བ་ངན་ཞེན་གྱི་ལེ་ལོ་
དང་དགེ་བའི་ཕྱོགས་དཀའ་བའི་ལས་སྒྲུབ་་ཤི་ཞིང་སྒྱིད་ལུག་ནས་བདག་ལྟ་བུའི་སྒྲུབ་
ག་ལ་ནུས་སྙམ་དུ་བདག་ལ་སྨོད་པ་སྒྱིད་ལུག་བདག་ཉིད་བརྙས་པའི་ལེ་ལོའོ། ། དེ་ལྟར་ལེ་ལོ་
གསུམ་ལས་སྔ་མ་གཉིས་ནི་དགེ་བའི་ཆོས་སྒྲུབ་ནུས་སུ་མཐོང་ཡང་མི་འཇུག་པ་ཡིན་ལ། ཕྱི་མ་
ནི་དགེ་ཆོས་སྒྲུབ་ག་ལ་ནུས་སྙམ་དུ་ཞུམ་པ་ཡིན་ནོ ། ལེ་ལོའི་ངོ་བོ་ནི། ཀུན་བཏུས་ལས
ལེ་ལོ་གང་ཞེ་ན། ཉལ་བ་དང་སྙེས་པ་དང་འཕྲས་པའི་བདེ་བ་ལ་བརྟེན་ནས་གཏི་མུག་
གི་ཆར་གཏོགས་པའི་སེམས་མི་སྤྲོ་བ་སྟེ དགེ་བའི་ཕྱོགས་ལ་སྦྱོར་བའི་བར་དུ་གཅོད་པའི་ལས་
ཅན་ནོ། ། ཞེས་པ་ལྟར། དེ་ལྟར་དགེ་བ་སྒྲུབ་པ་ལ་མི་བརྩོན་པར་ལུས་སེམས་དལ་དུ་འདུག་
པའི་སྙོམ་ལས་ལ་བདེ་བར་བཟུང་ནས་དེ་ལ་མངོན་པར་སྲེད་པའི་བདེ་བའི་རོ་མྱང་བ་དང།
གཉིད་ཀྱིས་ནོན་པའི་དབང་དུ་གྱུར་ནས་ཉལ་བ་དང་སྐྱེས་པ་ལ་སོགས་པ་ལ་བརྟེན་པའི་སྲེད་པ་
མངོན་པར་འཕེལ་བ་ཡིས་ཀྱང་ལེ་ལོ་སྐྱེ་བར་བྱེད་ལ། དེ་གཉིས་ཀའང་འཁོར་བའི་སྡུག་བསྔལ་
གྱིས་ཡོངས་སུ་མི་སྐྲག་ཅིང་དེའི་མི་སྐྱོ་བ་ལས་བྱུང་བ་སྟེ། འཁོར་བའི་སྡུག་བསྔལ་ལ་མི་སྐྱོ་ན་
དེའི་དབང་ལས་དགེ་བའི་ལས་གང་ལའང་མི་བརྩོན་པར་སྙོམ་ལས་ཀྱི་བདེ་བའི་རོ་མྱང་བ་དང་།
དེ་ལས་གཉིད་ལ་སྲེད་པ་འབྱུང་ལ་དེ་ལ་བརྟེན་ནས་སྙོམ་ལས་ཀྱི་ལེ་ལོའམ་སྦྱོར་བ་མེད་པའི་ལེ་
ལོའ མ་ཕྱི་བཤོལ་གྱི་ལེ་ལོ་ཞེས་གྲགས་པ་དེ་ཉིད་ཉེ་བར་སྐྱེ་བར་འགྱུར་རོ།
གཉིས་པ་དེ་ཇི་ལྟར་སྤོང་ཐབས་ཀྱི་གཉེན་པོ་བཤད་པ་ལ་གསུམ། སྙོམ་ལས་འཛིན་པའི་
ལེ་ལོ་གཉེན་པོ་སྒོམ་ཚུལ། བྱ་བ་ངན་ཞེན་གྱི་ལེ་ལོའི་གཉེན་པོ་སྒོམ་ཚུལ། སྒྱིད་ལུག་གི་ལེ་ལོའི་
གཉེན་པོ་སྒོམ་ཚུལ་བཤད་པའོ དང་པོ་ནི། ཉོན་མོངས་རྒྱ་བས་སོགས་ཏེ། དེ་ཡང་
འཁོར་བ་ལ་སྐྱོ་བ་བསྐྱེད་པའི་ཆེད་དུ་ཚེ་འདི་མི་རྟག་པའི་ཚུལ་ལ་བསམ་སྟེ་སྙོམ་ལས་ཀྱི་ལེ་ལོ་སྤང་
171 -

༄༅། །གཏེར་སྟོན་བླ་མ་༧ གས་མེད་རྡོ་རྗེ་དཔའ་བོའི་གསུང་འབུམ།
བ་ལ ངེས་པར་འཆི་བའི་ཚུལ་ལ་དཔེ་དང་བཅས་པ་ནི ཉ་དང་རི་དྭགས་སོགས་རྒྱ་ནང་དུ་
བཙུད་ནས་རྒྱ་བའམ་རྔོན་པ་རྣམས་ཀྱིས་གསོད་པ་ལྟར ལེ་ལོ་ལ་སོགས་པའི་ཉོན་མོངས་པ་རྒྱ་
བ་དང་འདྲ་བ་རྣམས་ཀྱིས་བཤོར་ཞིང་བཀུག་ཏེ་དབང་དུ་བྱས་ནས་ནི། རིས་མཐུན་ཞིང་སྐལ་
མཉམ་ཀྱི་སྲིད་པར་ཉིད་མཚམས་སྦྱོར་བའི་སྐྱེ་བའི་རྒྱར་ནི་འཆོར་མེད་དུ་ཆུད་པར་གྱུར་ནས
འཆི་བདག་གཤིན་རྗེའི་ཁར་ནི་སྐྱེ་བ་དུ་མ་སྔར་སོང་བར་གྱུར་བ་དང་ཕྱིས་ཀྱང་འགྲོ་བར་འགྱུར་
པ། ཅི་སྟེ་ད་དུང་སེམས་ཁྱོད་ཀྱིས་མི་ཤེས་སམ་སྟེ་སྐྱེས་ཕན་ཆད་འཆི་བ་ལས་མ་འདས་པའི་
ཚུལ་འདི་དེང་ཉིད་ནས་ཤེས་པར་བྱས་ཏེ ཕྱི་བཤོལ་གྱི་ལེ་ལོའི་དབང་དུ་མི་གཏོང་བར་འཆི་
ཁར་ཕན་པའི་ཆོས་ལ་ད་ལྟ་ནས་འབད་དགོས་ཞེས་རང་ལ་བསྐུལ་བའོ། ། སྐྱེས་རབས་ལས
དང་པོ་མངལ་དུ་ཞུགས་པའི་ནུབ་མོ་ནས། ། དེ་ནས་བཟུང་སྟེ་འཇིག་རྟེན་འདི་དག་ནི།
ལམ་དུ་ཞུགས་ནས་ལམ་གཞན་མ་གོལ་བར འཆི་བདག་དྲུང་དུ་དེ་ནི་ཉེ་བར་འགྲོ
ཞེས་སོ ། གཞན་ཡང་གཉེན་བཤེས་དང་རྒན་གཞོན་བར་མ་སོགས་རང་དང་རིས་མཐུན་
ལྷན་ཅིག་ཏུ་སྤྱོད་པའི་སྡེ་ཚན་རྣམས་འཆི་བདག་གིས་རིམ་གྱིས་སྲོག་ཕྲོགས་ནས་གསོད་པར་བྱེད་
པ་ཡང་ཁྱོད་ཀྱིས་ད་དུང་མཐོང་བར་མ་གྱུར་དམ་སྟེ་ད་ལྟ་མངོན་སུམ་དུ་མཐོང་བར་གྱུར་
བཞིན་པ་ཡིན་མོད་ཀྱང་དེས་མི་སྐྲག་ཅིང་མི་སྐྱོ་བར་དགེ་བ་ལ་མི་སྦྱོར་བའི་སྙོམ་ལས་དང་གཉིད་
ལ་བརྟེན་པའི་སྲེད་པ་སོགས་ཀྱི་དབང་ལས་དགེ་བའི་ཕྱོགས་ལ་ཅུང་ཟད་ཀྱང་གཞོལ་བ་མེད་པར་
སོས་དལ་དུ་བག་བསྐྱང་སྟེ་འཆི་མི་དགོས་པ་བཞིན་དུ་གནས་པ་གང་ཡིན་པ་དེ་ནི། དཔེར་ན་
ཡུལ་འགའ་ཞིག་ཏུ་གདོལ་བའམ་ཤན་པ་རྣམས་ཀྱིས་མ་ཧེ་དང་ར་ལུག་དང་གསད་བྱ་མང་པོ་ར་
བ་ཆེན་པོའི་ནང་དུ་བཅུག་ནས་གསོད་པའི་ཚེ་རང་རང་གི་སྡེ་ཚན་དེ་ལས་སྔ་མ་རྣམས་རིམ་གྱིས་
གསོད་པ་མཐོང་ཡང་ཕྱི་མ་གཞན་དང་གཞན་རྣམས་ནི་ད་དུང་སྐྲག་པ་དང་བག་ཚ་བ་མེད་པར་
རྩྭ་ཟ་བ་དང་ཆུ་འཐུང་བར་བྱེད་པའམ་སོས་དལ་དུ་གཉིད་ལོག་སྟེ་གནས་པ་དེ་ལྟ་བུའི་གདོལ་བ་
དང་མ་ཧེ་བླུན་པོ་ཕྱི་མ་དག་བཞིན་དུ་ཤིན་ཏུ་བླུན་ཞིང་རྨོངས་བར་གྱུར་བ་ཡིན་ནོ་ཞེས་པའོ།
དེ་ཡང་འདི་ལྟར་མ་ཧེ་རྣམས་རྭ་བ་བཙན་པོའི་ནང་དུ་ཚུད་ནས་འབྲོས་ཐབས་མེད་པ་ལྟར་འཆི་
བ་མེད་པའི་གནས་སུ་འགྲོ་ཞིང་འབྲོས་པའི་ལམ་ནི་ཕྱོགས་དང་མཚམས་ཀུན་ནས་བཀག་ཅིང་
གསོད་པའི་རྒྱར་ཆུད་དེ་ཐར་ཐབས་མེད་པར་བྱས་ནས་སུ། སྲོག་འཕྲོགས་པ་ལ་རིངས་པའི་
གདོལ་བ་ལྟ་བུ་འཆི་བདག་གིས་ནི་གསོད་པར་འདོད་པས་མགོ་བཏེགས་ཏེ་མིག་གིས་བལྟས་ནས་
རང་གི་དྲུང་དུ་ཉེ་བར་གནས་བཞིན་དུ། ཇི་ལྟར་ཁྱོད་ནི་མ་ཧེ་གླེན་པ་བཞིན་དུ་ཟས་ཟ་བ་ལ་
དགའ་ཞིང་སྲེད་པ་དང་། འདི་ལྟར་གཉིད་ལོག་པའི་བདེ་བ་ལའང་ཇི་ལྟར་དགའ་ཞིང་སྲེད་དེ་
དེ་ལྟར་བག་མེད་པར་སྙོམ་ལས་ཀྱི་ལེ་ལོའི་ངང་དུ་ཡིད་བདེ་བར་གནས་པ་ནི་ཤིན་ཏུ་བླུན་པའོ།
-172-

སྤྱོད་འཇུག་འགྲེལ་བ་པ་བྱེད་ཉི་ཟླའི་སྣང་བ
མྱུར་དུ་དང་གློ་བུར་དུ་འཆི་བས་ད་ལྟ་ནས་བརྩོན་དགོས་པ་ནི། སྤྱིར་ངེས་པར་འཆི་ཡང་ད་
དུང་རེ་ཞིག་མི་འཆི་བས་ལོང་ཡོད་དོ་ཞེ་ན། འཆི་བར་མ་ཟད་ནམ་འཆི་ལ་ངེས་པ་མེད་ཅིང་
འཆི་རྐྱེན་ཤིན་ཏུ་མངས་བས་ཚེ་འདི་རིང་དུ་མི་གནས་པར་དུས་མྱུར་བ་ཉིད་དུ་འཆི་བར་འགྱུར་
བས། ཇི་སྲིད་འཆི་བ་དེ་དངོས་སུ་མ་བྱུང་གི་བར་དེ་སྲིད་དུ་ནི་འཆི་ཁར་ཕན་ངེས་ཀྱི་རྣམ་
དཀར་དགེ་བའི་ཚོགས་གསག་པ་ལ་མྱུར་བའི་ཚུལ་གྱིས་རྟག་ཏུ་བརྩོན་པར་བྱ་དགོས་ད་ལྟ་སོས་
དལ་དུ་བསྡད་ནས་འཆི་བ་ལ་ཉེ་བར་ཕྱོགས་པའི་ཚེ་དགེ་བ་བྱས་ཆོག་གོ་ཞེ་ན། འཆི་བའི་
དུས་ལ་བབ་ནས་འཆི་བདག་གི་ཁར་སོང་བ་དེ་ཚེ་ལེ་ལོ་སྤངས་ནས་དགེ་བ་སྒྲུབ་པར་འདོད་ཀྱང་
ནི། དགེ་བ་སྒྲུབ་ལོང་ཡོད་པའི་དུས་མ་ཡིན་པར་དེའི་དུས་སུ་འབད་པར་བྱས་པས་ཅི་ཞིག་བྱ་
སྟེ་དགོས་པའི་དོན་ཅུང་ཟད་ཀྱང་མི་འགྲུབ་པས་སོ ། དེ་ཚེ་དགེ་བ་སྒྲུབ་པའི་དུས་མ་ཡིན་
པའི་རྒྱུ་མཚན་གཞན་ཡང་འདི་ལྟར་བྱ་དགོས་པའི་ལས་རྣམས་འདི་དག་ནི་ཕྱིས་བྱའོ་སྙམ་དུ་ཡིད་
ལ་བསམ་ཡང་ལག་ལེན་ལ་མ་བཏབ་པས་མ་བྱས་པ་དང༌འགའ་ཞིག་ནི་ད་ལྟ་བྱ་དགོས་སྙམ་
ནས་ལག་ཏུ་བླངས་ནས་མགོ་བརྩམས་པས་བྱེད་བཞིན་པ་དང་། བྱ་བ་འདི་དག་ནི་ཕལ་ཆེར་
ཞིག་ནི་བརྩམས་ནས་ཕྱེད་ཙམ་བྱས་ཟིན་ཀྱང་ཕྱེད་ལྷག་མ་མ་རྫོགས་པར་མ་བྱས་པའི་གནས་
སྐབས་ཙམ་ཞིག་ལ། གློ་བུར་དུ་འཆི་བདག་འོངས་པར་གྱུར་ནས་ནི་ཐབས་ཅེས་ཀྱང་མི་བཟློག་
པར་སྤྱིར་འཆི་བ་འོང་བ་ཙམ་ཤེས་ཀྱང༌། དེ་ལྟར་གནམ་ལྕགས་ཀྱི་ཐོག་མགོ་ཐོག་ཏུ་བབས་པ་
བཞིན་དུ་གློ་བུར་དུ་འོང་བ་མ་ཤེས་པས་དགེ་ཆོས་སྒྲུབ་ལོང་ཡོད་ཅིང་སྒྲུབ་པའི་ནུས་པ་ཡོད་པའི་
དུས་སུ་མ་བསྒྲུབས་པས ད་ནི་དགེ་བའི་ལས་ཅིར་ཡང་བྱར་མེད་དོ་སྙམ་ནས་ཤིན་ཏུ་འགྱོད་
པའི་ཤུགས་ཀྱིས་ཀྱི་ཧུད་ཅེས་མྱ་ངན་གྱི་སྨྲེ་སྔགས་དང་བཅས་ཏེ་འཆི་བདག་གིས་གློ་རྡེག་ཏུ་བདག་
ཉིད་བཅོམ་མོ་ཞེས་ཡིད་ལ་སེམས་ཤིང་འགྱོད་པས་གདུང་བར་འགྱུར་བ་དེ་ཚེ་ཅུང་ཟད་ཀྱང་བྱར་
མེད་པས་ན་ད་ལྟ་ནས་མ་ཤི་ཚུན་ཆད་དུ་སྙོམ་ལས་ཀྱི་ལེ་ལོའི་དབང་དུ་མི་གཏོང་བར་འཆི་ཁར་
ཕན་ངེས་པའི་དགེ་བའི་ལས་ཅི་ནུས་རེ་ལ་མྱུར་དུ་འབད་ནས་བརྩོན་པར་བྱའོ། ། དེ་ལ་
ཚིགས་བཅད་སྔ་མས་མྱུར་དུ་འཆི་བ་དང་ཕྱི་མས་ནམ་འཆི་ངེས་མེད་གཙོ་བོར་བསྟན་པ་ཡིན་
ནོ ། ཐག་མཁན་གྱིས་ཐག་འཐག་པ་ན་ལན་རེ་ལ་སྤུ་ཉག་མ་རེ་ལས་མི་འགྲོ་ཡང་མྱུར་དུ་
འཛད་པ་དང་བཤས་ལུག་རྣམས་གསོད་སར་འཁྲིད་པ་ན་གོམ་པ་རེ་རེ་སྤོས་བཞིན་དུ་འཆི་བ་
ལ་ཇེ་ཉེར་འགྲོ་བ་དང་། རི་གཟར་གྱི་ངོས་ནས་འབབ་ཆུ་བཞིན་དུ་ཚེ་མྱུར་དུ་འཛད་པ་སོགས
ཚོམས་དང་རྒྱ་ཆེར་རོལ་བ་སོགས་ལས། དཔེ་དུ་མའི་སྒོ་ནས་འཆི་བར་ངེས་པའི་ཚུལ་བསྟན་ལ
སློབ་སྤྲིངས་ལས མར་མེའི་མེ་ལྕེ་ཤུགས་དྲག་རླུང་གིས་བསྐྱོད་པ་ལྟའི། ། ཚེ་འདི་སྐད་ཅིག་
གནས་པའི་གདེང་ཡང་ཡོད་མ་ཡིན། ། ཞེས་སོ། ། འཆི་ཚེ་མྱ་ངན་གྱིས་གདུང་བས་དགེ་བ་
173

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བྱར་མེད་པ་ནི། དེ་ལྟར་རང་ཉིད་གློ་བུར་དུ་འཆི་བའི་དུས་ཀྱི་ཚེ་སྔར་བྱས་ཀྱི་སྡིག་པ་དྲན་ཞིང་
དགེ་བ་མ་འགྲུབ་པ་ལ་འགྱོད་པ་དང་ཕྱི་མར་ངན་སོང་དུ་འགྲོ་བར་ཤེས་པ་དང་། ད་ལྟ་གཉེན་
སྡུག་པ་དང་བྲལ་བ་སོགས་ཀྱི་མྱ་ངན་གྱི་ཤུགས་ཀྱིས་སྐྲངས་ཤིང་སྤོས་པ་ཡི མིག་དམར་པོར་
གྱུར་ཅིང་གདོང་ལས་མཆི་མ་མང་པོ་འཛག་པ་དང༌། དེ་ཚེ་གཉེན་ཉེ་དུ་རྣམས་ཀྱིས་ཀྱང་དེ་
འཆི་བར་་ངེས་པར་ཤེས་ནས་འཚོ་ཞིང་གསོན་པའི་རེ་ཐག་ཆད་པ་དང་། ཞེས་སམ། ཡང་ན་
རང་འཆི་བའི་ཚེ་ཉེ་དུ་རྣམས་སྡུག་པ་དང་བྲལ་བའི་མྱ་ངན་གྱི་ཤུགས་ཀྱིས་སྐྲངས་པའི་མིག་དམར་
པོར་གྱུར་ཅིང་གདོང་ལས་མཆི་མ་འཛག་བཞིན་པའི་སྒོ་ནས། ཉེ་དུ་རྣམས་གསོན་གྱི་རེ་ཐག་
ཆད་པ་དང་། ཞེས་སམ། ཡང་ན། མིག་དམར་གདོང་ལས་མཆི་མ་འཛག་པའི་ཉེ་དུ་
རྣམས་ལ་བདག་གིས་བལྟས་ནས ད་ནི་ཉེ་དུ་འདི་ངག་དང་འབྲལ་ངེས་སོ་སྙམ་ནས། རང་
ཉིད་རེ་ཐག་ཆད་པ་དང་ཞེས་སྦྱར་ནས་བཤད་པའང་སྣང་ངོ་དེ་ཚེ་རང་གི་ལས་ངན་པའི་
དབང་གིས་ཉེ་བར་སྣང་བའི་གཤིན་རྗེའི་ཕོ་ཉའི་ཚོགས་མང་པོས་བདག་ཉིད་དམྱལ་བར་འཁྲིད་
པར་ཆས་པའི་ཚེ་དེ་དག་གི་བཞིན་རས་འཇིགས་སུ་རུང་བའི་ཁྲོ་གཉེར་དང་ལྡན་པ་ལ་ལྟ་དགོས་
པར་གྱུར་བ་ན་ཤིན་ཏུ་འཇིགས་སུ་རུང་པར་མཐོང་ནས་དངངས་ཤིང་སྐྲག་པས་སེམས་མྱོས་པར་
གྱུར་བ་དང་དེར་མ་ཟད་རང་གི་སྔར་བསགས་ཀྱི་སྡིག་པ་རྣམས་ཡང་ཡང་ཡིད་ལ་དྲན་ནས་
ངས་འདི་ལྟ་བུའི་སྡིག་པ་བྱས་སོ་སྙམ་དུ་འགྱོད་པ་དྲག་པོ་སྐྱེས་པས་སེམས་གདུངས་པ་དང་།
སེམས་ཅན་དམྱལ་བ་པ་རྣམས་སྡུག་བསྔལ་མི་བཟད་པས་ཉེན་ཞིང་གཟིར་ནས་མ་བཟོད་པས་ཀྱི་
ཧུད་སོགས་ཀྱི་སྨྲེ་སྔགས་འདོན་ཞིང་འོ་དོད་དྲག་པོ་ཡིད་དུ་མི་འོང་བ་རྣམས་ནི་ལུས་ལས་སྐྱེས་
པའི་རྣ་བས་ཐོས་པ་ཡིས བདག་ཀྱང་དེ་འདྲ་བའི་གནས་སུ་ད་ལྟ་ནས་འགྲོ་བར་ངེས་སོ་སྙམ་
ནས་ཤིན་ཏུ་སྐྲག་ཆེ་བས་བྲེད་ནས་མི་གཙང་བ་གཤང་གཅི་དབང་མེད་དུ་ཟག་པར་གྱུར་པའི་
ཟེགས་མའི་ལུས་ལ་གོས་ཤིང་། མྱ་ངན་གྱི་སྟོབས་ཀྱིས་སེམས་ཤིན་ཏུ་མྱོས་མྱོས་པོར་སོང་ནས་
དྲན་པ་ཉམས་པར་འགྱུར་བའི་ཚེ་སྒོ་གསུམ་གྱི་འཇུག་པར་རང་དབང་དུ་མ་གྱུར་བས་དགེ་བ་
བསྒྲུབ་པའི་སྐབས་མ་ཡིན་པས་ཁྱོད་ཀྱིས་ཅི་ཞིག་བྱ་སྟེ་ཅུང་ཟད་ཀྱང་བྱར་མེད་པས་སོ། ། དེ་
ལྟར་བུ་མོ་བདུན་གྱི་རྟོགས་བརྗོད་ལས རྨི་ལམ་མི་འཕྲུལ་ཆུ་ཟླ་ལྟ་བུར་རང་བཞིན་གྱིས
གཡོ་བར་རྟོགས་ལ་ཇི་སྲིད་སྲོག་འདི་ལྷག་མ་དང་། བཅས་ཤིང་ལུས་གཞོན་གྱུར་ཚེ་ཆགས་
དང་ཉེ་བྲལ་བྱོས ། གཤིན་རྗེའི་ཆུ་སྲིན་རྒ་བའི་ཁར་ནི་ཆུད་གྱུར་ཅིང་། སྐྲ་དཀར་
ཚོགས་ཀྱི་གཉེར་མའི་སྤྱི་ནས་བཟུང་ནས་ནི། ། སྲོག་མཐར་གྱུར་བའི་གནོད་པའི་ཚེར་མས་
གནད་ཕུག་པ། ། མཆི་མས་མིག་ཁེངས་གྱུར་ཚེ་དགེ་བ་ཇི་ལྟར་བྱ།། འཇིག་རྟེན་ཕ་རོལ་
མུན་ནག་འཐིབས་པོའི་གཡང་ཆེན་དུ། ། ལྷུང་ཞིང་ལུས་ཕྱེར་གྱུར་ཚེ་དགེ་བ་འདོད་གྱུར་
-174-

སྤྱོད་འཇུག་འགྲེལ ་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
བ ། དུག་ཅན་སྤྲུལ་ཁ་དོག་པའི་ནང་དུ་ཚུད་པ་ཡི། སྦལ་བ་ང་རོ་འདོན་དང་མཚུངས་
ཞེས་མཁས་རྣམས་སྨྲ། ། ཞེས་རྒ་བ་དང་འཆི་བས་གཏུགས་ཚེ་དྲན་པ་ཉམས་ཤིང་ནུས་སྟོབས་
མེད་པས་ཆོས་བྱར་མེད་པར་བསྟན་ཏེ། དེས་ན་ད་ལྟ་རང་དབང་ཡོད་ཅིང་ལོང་ཡོད་ལ་བློའི་
ནུས་པ་ཡོད་པའི་སྐབས་འདིར་ཕྱི་བཤོལ་གྱི་ལེ་ལོའི་དབང་དུ་མི་གཏོང་བར དགེ་བའི་ལས་ལ་
བརྩོན་པར་བྱ་དགོས་ཏེ། ཤྲཱི་ཛ་ག་ཏ་མི་ཏྲས ས་བདག་ཇི་ལྟར་གཡར་བོའི་ལུས། ནད་
མེད་རྒུད་མེད་བདེར་གནས་པ། ། དེ་ཉིད་ཚེ་ན་སྙིང་བོ་བླངས། ། ན་འཆི་རྒུད་པས་
འཇིགས་མེད་བགྱི། ། གང་ཚེ་ནད་རྒས་རྒུད་སོགས་ན། དྲན་ཡང་དེ་ཚེ་ཅི་བགྱིར་་
མཆིས། ཞེས་སོ། ཕྱི་མའི་ཉེས་དམིགས་ལ་བསམ་ནས་ལེ་ལོ་སྤངས་པ་ལ་མྱོང་གྱུར་
དམྱལ་བའི་སྡུག་བསྔལ་ལ་བསམ་པ་ནི། ཁྱོད་ནི་འཆི་བ་ལ་ཉེ་བར་ཕྱོགས་པའི་དུས་སུ་ཉ་གསོན་
པོ་བྱེ་ཚན་ལ་འགྲེ་ལྡོག་བྱེད་པར་གྱུར་བ་ལྟ་བུའི། ཚེ་འདིར་འཇིགས་པ་ཆེན་པོ་དང་ལྡན་པར་
གྱུར་ན། ཐོག་མེད་ནས་ད་ལྟའི་བར་སྡིག་པ་མི་དགེ་བྱས་པའི་ལས་ཀྱི་དབང་གིས་ཕྱི་མར་དམྱལ་
བའི་གནས་སུ་སྐྱེས་ནས་མི་བཟད་པའི་སྡུག་བསྔལ་རྣམས་ནི་དངོས་སུ་མྱོང་དགོས་པར་གྱུར་བའི་
ཚེ་འཇིགས་པ་ཆེན་པོ་དང་ལྡན་པ་སྨོས་ཅི་དགོས། ཞེས་པའོ དེ་ལྟར་དམྱལ་བའི་གནས་
དེར་ཁྲོ་ཆུ་ཁོལ་མ་ལ་སོགས་པའི་ཆུ་ཚན་གྱིས་ལུས་ལ་རེག་པར་གྱུར་པ་ན། དམྱལ་བ་པ་དག་གི་
ལུས་ནི་ལས་དབང་གིས་ཤིན་ཏུ་འཇམ་ཞིང་སྙི་བའི་གཞོན་ཤ་ཅན་དུ་ཡོད་ལ་དེ་ལྟ་བུར་ཅི་ཡང་མི་
བཟོད་པའི་ལུས་ལ་རེག་པས་རབ་ཏུ་ཚ་ཞིང་གདུང་པའི་སྡུག་བསྔལ་མྱོང་བར་འགྱུར་བའི།
དམྱལ་བ་ཡི་ནི་གནས་སུ་འཕེན་བྱེད་ཀྱི་ལས་མི་དགེ་བ་བཅུ་སོགས་མང་པོ་བྱས་ཤིང་བསགས་ནས
ད་ལྟ་ཁྱོད་ཅི་ཕྱིར་འདི་ལྟར་སྙིང་སྟོབས་བསྐྱེད་དེ་ཇི་མི་སྙམ་པར་སྐྱིད་པོར་རློམ་ནས་སོས་དལ་
བག་ཡངས་སུ་སྙོམ་ལས་ཀྱི་ལེ་ལོའི་ངང་དུ་བདེ་བར་གནས་ཏེ་གནས་མི་རིགས་སོ། སྔར་
ཐོག་མེད་ནས་དམྱལ་བར་སྐྱེ་འགྱུར་གྱི་ལས་བསགས་པ་གྲངས་ཀྱི་མི་ཆོད་པ་ཡོད་པ་དང་ད་
ལྟ་ཡང་ཉིན་རེ་རེ་བཞིན་དམྱལ་བར་འཕེན་བྱེད་ཀྱི་ལས་ངན་གསོག་པ་ལ་བསབསམ་ནས་ལེ་ལོ་མི་བྱ་
བར་མགོ་ལ་ང་བ་ལྟར་སྡིག་སྦྱོང་སོགས་དགེ་བ་ལ་བརྩོན་པར་བྱ་དགོས་པའི་དོན་ཡིན་པར་
གསུངས་སོ བཤེས་སྤྲིངས་ལས སྡིག་ཅན་དབུགས་འབྱུང་འགགས་པ་ཙམ་ཞིག་གི
དུས་ཀྱིས་བར་དུ་ཆོད་རྣམས་དམྱལ་བ་ཡི། ། སྡུག་བསྔལ་གཞལ་ཡས་ཐོས་ནས་རྣམ་སྟོང་
དུ ། མི་འཇིགས་གང་ལགས་རྡོ་རྗེའི་རང་བཞིན་ནོ། ། ཞེས་དང་རིགས་དྲུག་གི་ནང་
ནས་དམྱལ་བའི་སྡུག་བསྔལ་བཟོད་གླགས་མེད་པ་ནི། འདི་ན་ཉིན་གཅིག་མདུང་ཐུང་སུམ་
བརྒྱ་ཡིས། རབ་ཏུ་དྲག་བཏབ་སྡུག་བསྔལ་གང་ལགས་པ། ། དེ་ནི་དམྱལ་བའི་སྡུག་
བསྔལ་ཆུང་ངུ་ལའང་འོལ་ཡང་མི་བགྱི་ཆར་ཡང་མི་ཕོད་དེ། ། ཞེས་དང་། དེར་
- 175

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཡུན་རིང་བའི་ཚུལ་ཡང་དེ་ལྟར་སྡུག་བསྔལ་ཤིན་ཏུ་མི་བཟད་ལོ། ། བྱེ་བ་ཕྲག་བརྒྱར་
ཉམས་སུ་མྱོང་ཡང་ནི། ། ཇི་སྲིད་མི་དགེ་དེ་ཟད་མ་གྱུར་པ ། དེ་སྲིད་སྲོག་དང་འབྲལ་
བར་མི་འགྱུར་རོ། ། ཞེས་སོ འདི་ཕྱིའི་ཉེས་དམིགས་འབྱུང་བའི་རྒྱུར་བསམ་སྟེ་སྐྱོ་བ་
བསྐྱེད་པ་ནི། འདི་དང་ཕྱི་མའི་སྐབས་སུ་བདེ་བ་འབྱུང་བའི་རྒྱུ་དགེ་བ་ལ་ཅུང་ཟད་ཀྱང་བརྩོན་
པ་མེད་པར་འབྲས་བུ་བདེ་ཞིང་སྐྱིད་པར་འདོད་པ་དང་། དཀའ་སྤྱད་སོགས་སྡུག་བསྔལ་ཕྲ་མོ་
ཙམ་ལའང་བསྲན་མི་ནུས་པའི་བཟེ་རེ་ཅན་ལ་གནོད་པ་མང་པོ་ཆར་བཞིན་འབབ་པར་འགྱུར་
ཞིང་སྐྱེས་ཕྱིན་ཆད་འཆི་བདག་གིས་ངེས་པར་དབང་དུ་བྱས་ནས འདའ་མི་
ནུས་པས་འཆི་བས་བཟུང་བཞིན་དུ་ཡང་ལྷ་འདོད་ཡོན་གྱི་བདེ་བས་བག་མེད་དུ་མྱོས་ནས་འཆི་བ་
མི་དྲན་པར་འཆི་བ་མེད་པ་ལྟར་ཡུན་རིང་དུ་གནས་པར་འདོད་པས ཞེ་འདོད་དང་གནས་
ཚུལ་ཕྱིན་ཅི་ལོག་ཏུ་གྱུར་བའི་རྨོངས་པ་འགལ་འདུ་ཅན་རྣམས་གློ་བུར་འཆི་བདག་གིས་ཟིན་ཚེ་ཀྱི་
ཧུད་ཅེས་སྨྲེ་སྔགས་དང་བཞིན་དུ་འཆི་བའི་སྡུག་བསྔལ་དང་གཤིན་རྗེའི་འཇིགས་པ་དང་
ངན་སོང་གི་སྡུག་བསྔལ་དག་གིས་བརྒྱུད་མར་བཅོམ་པར་འགྱུར་ཞེས་པའི་དོན་ཏོ།། རྟེན་
བཟང་རྙེད་དུསས་ལེ་ལོ་སྤངས་ཏེ་འབད་པར་གདམས་པ་ནི ད་ལྟ་དལ་འབྱོར་གྱི་ཆོས་དང་ལྡན་
པའི་མི་ཡི་ལུས་རྟེན་གྲུ་བཟང་པོ་དང་འདྲ་བ་ཐོབ་པ་འདི་དོན་ཆེ་བས་དེ་ལ་བརྟེན་ནས་སུ།
སྡུག་བསྔལ་གྱི་རང་བཞིན་སྲིད་པའི་ཆུ་བོ་ཆེན་པོ་རྒྱ་ཆེ་ལ་གཏིང་ཟབ་པས་བརྒལ་དཀའ་བ་སྐྱེ་རྒ་
ན་འཆི་སོགས་གནོད་པ་མི་བཟད་པ་སྣ་ཚོགས་པའི་རྦ་རླབས་དང་ལྡན་པ་འདི་ལས་སྒྲོལ་བའི་
ཐབས་ལ་འབད་པར་བྱས་ཏེ་འཁོར་བའི་སྡུག་བསྔལ་ལ་འབད་ནས་རྒྱབ་ཀྱིས་ཕྱོགས་པར་བྱ་
དགོས་ཏེ། རྟེན་འདི་སྲིད་མཚོ་ལས་བརྒལ་ནས་ཐར་བའི་སྐམ་སར་འགྲོ་བའི་ནུས་བ་ཅན་ཡིན་
པས་སོ ། ད་ལྟ་ལེ་ལོའི་དབང་དུ་བཏང་ནས་དོན་མེད་པ་དང་དོན་ཆུང་བའི་ལས་ལ་ལུས་
རྟེན་བཟང་པོའི་གྲུ་འདི་ཆུད་ཟོས་སུ་གྱུར་ན་ཕྱི་ནས་རྙེད་དཀའ་བས་ན། ཀྭ་ཡེ་རྨོངས་པ་ཁྱོད་
ཀྱི་རང་ཉིད་ལ་བོས་ནས་གྲུ་ཡོད་དུས་ཆུ་བོ་ལས་བརྒལ་དགོས་པ་ལྟར་ད་རེས་སྡུག་བསྔལ་གྱི་རྒྱ་
མཚོ་ཆེན་པོའི་ཕ་རོལ་ཏུ་འགྲོ་ནུས་པའི་ལུས་རྟེན་གྲུ་འདྲ་བ་འདི་ལྟ་བུ་ལན་གཅིག་ཐོབ་པའི་དུས་
སུ་བག་མེད་པའི་དབང་དུ་གཉིད་མ་ལོག་པར་དཀར་ནག་གི་ལས་འབྲས་ལ་བླང་དོར་ཚུལ་བཞིན་
དུ་གྱིས་ལ་སྲིད་པའི་སྡུག་བསྔལ་ལས་ངེས་པར་ཐར་བའི་ཐབས་བསླབ་གསུམ་ཉམས་ལེན་ལ་
བརྩོན་ནས་གཉིད་སོགས་ལ་བརྟེན་པའི་སྙོམ་ལས་འཛིན་པའི་ལེ་ལོ་འགོག་པ་ལ་འབད་པར་གྱིས་
ཤིག་ཅེས་པའོ།
གཉིས་པ་བྱ་བ་ངན་ཞེན་གྱི་ལེ་ལོའི་གཉེན་པོ་སྒོམ་ཚུལ་ནི། གའ་བའི་རྒྱུ་ནི་སོགས་ཏེ
གནས་སྐབས་དང་མཐར་ཐུག་ཀུན་ཏུ་དགའ་བ་དང་བདེ་བའི་རྒྱུའམ་རྒྱུན་ནི་ཟད་པ་མེད་པ་
176

སྤྱོད་འཇུག་འགྲེལ་བ་བྱང་ཆུབ་ང་ལམ་གསལ་བྱེད་ཉི་ཟླའི་སྣང་བ།
མཐའ་ཡས་བ་འབྱུང་བའི་ཐབས་སམ་རྒྱུ་བླ་ན་མེད་པ་དམ་པའི་ཆོས་ཉམས་སུ་ལེན་པ་ལ་དགའ་
ཞིང་སྤྲོ་བ་ཡིན་ལ་དེ་ལྟ་བུའི་དགའ་བའི་མཆོག་དེ་ཉིད་སྤངས་ནས། འཁོར་བའི་སྡུག་བསྔལ་སྣ་
ཚོགས་འབྱུང་བའི་རྒྱུ་ཉིད་དུ་གྱུར་བའི་ཁ་ན་མ་ཐོ་བ་དང་བཅས་པའི་སྡིག་པའི་ལས་དང་འདུ་
འཛི་མང་པོ་ཡིས་སེམས་ཕྱི་རོལ་གྱི་ཡུལ་སྣ་ཚོགས་ལ་གཡེང་བ་དང་ཆགས་པའི་དབང་གིས་
གཟུགས་སྒྲ་སོགས་ལ་སེམས་འཕྲོ་ཞིང་རྒོད་པ་དང་ངག་གི་རྣམ་འགྱུར་བག་མེད་པའི་དགའ་
བ་དང་བཅས་པས་ཧ་ཧ་ཞེས་དགོད་ཅིང་ག་ཞ་བྱེད་པ་དང་གླུ་དབྱངས་ལེན་པ་དང་གཞན་
ང་མཆོངས་རྒྱུག་བྱེད་པ་ལ་སོགས་པ་
ཡང་དོན་མེད་པའི་ཅ་ཅོ་མང་དུ་སྨྲ་བ་དང་ལུས་ཀྱིས་གར་དང་
ཆོས་དང་འགལ་བའི་དོན་མེད་ཀྱི་བྱ་བ་མང་པོ་བྱེད་པ་ལ་ཁྱོད་ཅི་ཕྱིར་དགའ་སྟེ་དགའ་མི་རིགས་
ཏེ། དེ་དག་ལ་དགའ་བ་ནི་ཚེ་འདིའི་དོན་ཆེན་པོ་ཉམས་པར་བྱེད་པའི་རྒྱུ་དང་ཕྱི་མའི་སྐབས་
སུ་སྡུག་བསྔལ་སྐྱེད་པར་བྱེད་པའི་རྒྱུའམ་གཞིར་གྱུར་བ་ཡིན་པའི་ཕྱིར་བྱ་བ་ངན་པ་ལ་ཆགས་ཤིང་
ཞེན་པའི་ལེ་ལོ་ཡིན་པའི་ཕྱིར་དེ་འགོག་པའི་ཐབས་ལ་བརྩོན་པར་བྱའོ། ། དེ་ལྟར་སྤོང་ཀློག་
སོགས་དམ་པའི་ཆོས་ཀྱི་དགའ་བདེ་སྤངས་ནས་དོན་མེད་ལ་ཉེས་བ་ཆེ་བའི་ཚོང་དང་ཞིང་ལས་
སོགས་ཀྱི་ཁྱིམ་ན་གནས་པའི་ལས་ངན་པ་ལ་དགའ་བའི་ཉེས་པ་ནི་ཚད་མེད་པར་གསུངས་སོ།
མདོར་ན་བྱ་བ་ངན་ཞེན་གྱི་ལེ་ལོའི་གཉེན་པོར་དམ་པའི་ཆོས་ནི་ཚེ་འདི་ཕྱིའི་དགའ་བ་མཐའ་
ཡས་པའི་རྒྱུ་ཡིན་པ་དང་ཁ་ན་མ་ཐོ་བའི་སྡིག་པའི་ལས་དང་དོན་མེད་ཀྱི་རྣམ་གཡེང་སྐྱེད་
པའི་ལས་རྣམས་ནི་ཚེ་འདིར་དོན་ཆེན་པོ་དམ་པའི་ཆོས་ཀྱི་བྱ་བ་ཉམས་པར་བྱེད་པ་དང་། ཕྱི་
མར་ཡང་ངན་འགྲོའི་སྡུག་བསྔལ་སོགས་མི་འདོད་པ་མཐའ་ཡས་བ་སྐྱེད་བྱེད་ཀྱི་རྒྱུ་ཡིན་ཚུལ་ཡང་
ཡང་བསམ་ནས་དེ་སྤོང་པ་ཡིན་ནོ།
གསུམ་པ་སྒྱིད་ལུག་གི་ལེ་ལོའི་གཉེན་པོ་སྒོམ་ཚུལ་ནི། སྒྱིད་ལུག་མེད་དང་སོགས་ཏེ
དེ་ཡང་གོང་དུ་བཤད་པ་དེ་ལྟར་སྙོམ་ལས་ཀྱི་ལེ་ལོ་དང་བྱ་བ་ངན་ཞེན་གྱི་ལེ་ལོ་རྣམས་བཀག་
ནས་དམ་པའི་ཆོས་ཉམས་སུ་ལེན་པ་ལ་སྤྲོ་བ་བྱུང་ཡང་། དེ་ཙམ་གྱིས་མི་ཆོག་པར་ཐེག་པ་
མཆོག་གི་ལམ་ལ་སློབ་དགོས་པས། དེ་ལ་བདག་ལྟ་བུའི་སྒྲུབ་ག་ལ་ནུས་སྙམ་དུ་སྒྱིད་ལུག་པའམ་
སེམས་ཞུམ་པར་གྱུར་ན་དེ་ཉིད་བསལ་བར་བྱ་དགོས་པས། འདིར་དེ་བསལ་ཐབས་ཀྱི་གཉེན་
པོ་འཆད་པ་ལ། དེ་ཡང་ཐོག་མར་མདོར་བསྟན་གྱི་སྒོ་ནས་འབད་པར་གདམས་པ་ནི།
དཔེར་ན་འཇིག་རྟེན་ན་རྒྱལ་བོ་ཆེན་པོ་དག་ཆོས་བཞིའི་སྒོ་ནས་དགྲ་སྡེ་ལས་རྒྱལ་བར་བྱེད་པ་
ལྟར། བྱང་ཆུབ་སེམས་དཔས་ཀྱང་སྤང་བྱ་མི་མཐུན་པའི་ཕྱོགས་ལས་རྒྱལ་བར་བྱེད་པ་ལ།
ཐོག་མར་ལམ་ལ་སློབ་པའི་དུས་སུ་སེམས་ཀྱི་གཟེངས་བསྟོད་དེ་བསམ་པ་སྒྱིད་ལུག་མེད་པར་གོ་ཆ་
ཆེན་པོ་བགོ་བ་གོ་ཆའི་བརྩོན་འགྲུས་དང་། སྦྱོར་བ་གཉེན་པོ་སྟོབས་ལྡན་དཔུང་ཚོགས་བཞི་
177-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བསགས་པ་དང་དངོས་གཞི་དྲན་པ་དང་ཤེས་བཞིན་ལ་བརྟེན་ནས་དངོས་སུ་འཇུག་ལྡོག་
ལྷུར་བླང་བྱ་བ་དང་། མཇུག་སྒོ་གསུམ་ལས་སུ་རུང་བར་བྱ་བའི་སྒོ་ནས་གཉེན་པོས་བདག་ཉིད་
དབང་དུ་བྱ་བ་དང་། དེའི་འོག་ཏུ་བསམ་གཏན་ལེའུ་འཆད་འགྱུར་ལྟར་བདག་དང་གཞན་དུ་
མཉམ་བ་ཉིད་ཀྱི་སེམས་དང་། དེ་ནས་བདག་དང་གཞན་དུ་བརྗེ་བར་བྱ་བའི་སེམས་ནི་སྒོམ་
པར་གྱིས་ཤིག་ཅེས་པའོ། ། བདག་གཞན་མཉམ་བརྗེ་སྒོམ་པ་བསམ་གཏན་ལེའུའི་བརྗོད་བྱ་
ཡིན་ནའང་བརྩོན་འགྲུས་ཀྱིས་སེམས་ལུས་སུ་རུང་བའི་འབྲས་བུ་བསྟན་པའི་ཕྱིར་མདོར་བསྟན་
དུ་སྨོས་པའོ། ། དོན་དེ་ཉིད་རྒྱས་བར་འཆད་པ་ལ། འཐོབ་བྱ་བྱང་ཆུབ་ལ་སྒྱིད་ལུག་དགག་
པ་ནི། འཐོབ་བྱ་སངས་རྒྱས་ཉིད་ཀྱི་སྐྱོན་མཐའ་དག་ཟད་པ་དང་ཡོན་ཏན་མཐའ་ཡས་པ་
རྫོགས་པ་ཡིན་ན་དེ་ནི་དབང་རྣོན་བརྩོན་འགྲུས་དང་ལྡན་པ་ཚོགས་རྒྱ་ཆེན་པོ་བསགས་པ་བྱ་
དཀའ་བའི་སྤྱོད་པ་ལ བསྐལ་བ་གྲངས་མེད་དུ་མའི་བར་དུ་སློབ་ནུས་པ་ཞིག་གིས་བསྒྲུབ་པར་
བྱ་དགོས་ཀྱི། བདག་འདྲ་བདག་གིས་ནི་ཡོན་ཏན་སྣ་རེ་སྒྲུབ་པ་དང་སྐྱོན་སྣ་རེ་སྤོང་པའང་ཆེས་
དཀའ་བར་སྣང་བས་འབྲས་བུ་བྱང་ཆུབ་ཆེན་པོ་ཐོབ་པ་དང་སྒྲུབ་པར་ག་ལ་ནུས་ཞེས། བདག་
ཉིད་ལ་བརྙས་པ་དང་སྒྱིད་ལུག་པར་ནི་མི་བྱ་སྟེ་དོན་ཆེན་པོ་ཉམས་པར་འགྱུར་བས་སོ། དེ་
ཡང་ཞུམ་པའི་སེམས་དེ་ལྟ་བུ་ངེས་པར་བྱུང་ན་སེམས་བསྐྱེད་བླངས་པ་དེ་གཏོང་བས་ཉེས་
དམིགས་ཤིན་ཏུ་ཆེ་ལ་དངོས་སུ་མ་བྱུང་ཡང་དང་པོ་ནས་དེ་ལྟ་བུའི་སེམས་མི་སྐྱེ་བའི་ཐབས་ལ་
བརྩོན་དགོས་ལ། བརྩོན་ཚུལ་ལ་ཡང་འདི་ལྟར་དེ་བཞིན་གཤེགས་པ་ནི་ཕྱིན་ཅི་ལོག་གསུང་
པའི་རྒྱུ་མེད་པའི་ཕྱིར་རྫུན་པ་དང་ལོག་པར་མི་གསུང་གི་བདེན་པ་དང ཀ་པ་ཉག་གཅིག་
གསུངས་པར་མཛད་ལ་དེ་ཉིད་གཞན་དུ་མི་འགྱུར་བས་བདེན་པའི་ཚིག་འདི་གསུངས་པ་ལ་ཡིད་
ཆེས་བསྐྱེད་པར་བྱ་རིགས་ལ་ཇི་ལྟར་གསུངས་ན། འདི་སྐད་དུ་སྦྲང་བུ་དང་ཤད་སྦྲང་དང་བུང་
བ་དང་དེ་བཞིན་དུ་སྲོག་ཆགས་སྲིན་བུར་གྱུར་བ་སོགས་བདག་པས་ཆེས་རིགས་དམན་པའི་
སེམས་ཅན་རྣམས་སུ་གང་སྐྱེས་པར་གྱུར་བ་དེ་དག་རྣམས་ཀྱིས་ཀྱང་བརྩོན་པའི་སྟོབས་ཁྱད་པར་
ཅན་བསྐྱེད་ནས་ཚོགས་བསགས་པར་བྱས་ན། བྱང་ཆུབ་ཆེན་པོ་ཤིན་ཏུ་ཐོབ་པར་དཀའ་བ་བླ་
ན་མེད་པ་ཡང་འཐོབ་པར་འགྱུར་ན བདག་ལྟ་བུ་རིགས་ཀྱི་སྒོ་ནས་ཁྱད་པར་དུ་གྱུར་བ་འགྲོ་
བ་མིར་སྐྱེས་པའི་རྟེན་བཟང་ལ བསམ་པ་ཁྱད་པར་དུ་གྱུར་བ་ཕན་པ་དང་གནོད་པའི་རྒྱུར་
གྱུར་བའི་དགེ་མི་དགེའི་བླང་དོར་གྱི་གནས་མ་ནོར་བ་རྣམ་པར་དཔྱོད་པའི་བློ་གྲོས་ཀྱི་མཐུ་ཐོབ་
པས་དེའི་ཚུལ་ལེགས་པར་ངོ་ཤེས་ཤིང་ཁོང་དུ་ཆུད་པར་ནུས་པས་ན། བྱང་ཆུབ་སྤྱོད་པས་རྟེན་
སེམས་བསྐྱེད་དང་བཅས་པ་བླངས་ནས་དེ་ཚུལ་བཞིན་དུ་བསླབ་སྟེ་བརྩོན་པ་མ་བཏང་ན
བདག་གིས་བྱང་ཆུབ་ཆེན་པོ་སངས་རྒྱས་ཀྱི་གོ་འཕང་ཅིས་མི་འཐོབ་སྟེ། ངེས་པར་ཐོབ་ནུས་སོ་
- 178 -

སྤྱོད་འཇུག་འགྲེལ་ང ང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
ཞེས་གསུངས་ཏེ ལག་བཟངས་ཀྱིས་ཞུས་པ་ལས། ལག་བཟངས་གཞན་ཡང་བྱང་ཆུབ་
ང་ཅེ་སེམས་དཔའ་འདི་ལྟར་ཡང་དག་པར་རྗེས་སུ་སློབ་སྟེ་གང་དག་སེང་གེ་དང་སྟག་དང་ཁྱི་དང་
སྤྱང་དང་བྱ་རྒོད་དང་ཁྲུང་ཁྲུང་དང་བྱ་རོག་དང་འུག་པ་དང་སྲིན་བུ་དང་སྦྲང་མ་དང་སྦྲང་བུ་
དང་ཤ་སྦྲང་དུ་གྱུར་བ་དེ་དག་ཀྱང་བླ་ན་མེད་པའི་བྱང་ཆུབ་ཏུ་འཚང་རྒྱ་བར་འགྱུར་ན་བདག་
མིར་གྱུར་བཞིན་དུ་སྲོག་གི་ཕྱིར་ཡང་ཅིའི་ཕྱིར་རྫོགས་པའི་བྱང་ཆུབ་འཐོབ་པར་འགྱུར་བའི་
བརྩོན་འགྲུས་ཉམས་པར་བྱེད་སྙམ་མོ་ཞེས་སོ། ། བྱང་ཆུབ་ཐོབ་པའི་རྒྱུ་མཚན་ཡང་སེམས་
ཅན་ཐམས་ཅད་ལ་སངས་རྒྱས་ཀྱི་རིགས་ཡོད་པའི་ཕྱིར་ཞེས་རྒྱལ་སྲས་ཐོགས་མེད་པས་རྒྱུད་བླའི་
ལུང་དང་བཅས་པའི་སྒོ་ནས་གསུངས་སོ། ། བྱང་ཆུབ་སྒྲུབ་པའི་ཐབས་ཀྱི་སྦྱོར་བ་བྱ་དཀའ་བ་
ལ་སྒྱིད་ལུག་པ་དགག་པ་ལ་ལྟོས་ན་ཡང་བའི་སྡུག་བསྔལ་ཆུང་ངུ་ལ་བཟོད་རིགས་པ་ནི། བརྩོན་
པ་མ་བཏང་ནས་འབད་པར་ནུས་ན་བྱང་ཆུབ་འཐོབ་པར་འགྱུར་མོད། འོན་ཏེ་བྱང་ཆུབ་སྒྲུབ་
པའི་ཕྱིར་དུ་ཤིན་ཏུ་གཅེས་ཤིང་ཕངས་ལ་གཏོང་དཀའ་བས་རྐང་ལག་དང་མགོ་ལ་སོགས་པ་དེ་
དག་ཀྱང་མ་བཏང་ན་བྱང་ཆུབ་མི་འཐོབ་པས། དེ་ལྟ་བུའི་ཤིན་ཏུ་བྱ་དཀའ་བའི་སྤྱོད་པ་དཔག་
ཏུ་མེད་པ་སློབ་མི་ནུས་པས་བདག་ནི་དེས་འཇིགས་ཤེ་ན། དེ་དག་གཏོང་དགོས་ཀྱང་སྡུག་
བསྔལ་ལྕི་བ་དང་ཡང་བའི་ཁྱད་པར་དང་དེ་དོན་ཡོད་པའི་རྒྱུར་འགྱུར་མི་འགྱུར་གྱི་ཁྱད་པར་ལ་
ལེགས་པར་མ་དཔྱད་པར། དེ་ལྟ་བུའི་གནས་ལ་རྨོངས་པའི་བདག་ནི་འཇིགས་ཤིང་སྐྲག་པར་
ཟད་ཀྱི་དེའི་ཁྱད་པར་ཞིབ་ཏུ་དཔྱད་ན་འཇིགས་མི་དགོས་ཏེ་བྱང་ཆུབ་སྤྱོད་པ་དག་ལ་མ་ཞུགས་
པར་རང་དགར་བསྡད་པ་ལའང་དོན་མེད་པའི་སྡུག་བསྔལ་འདི་ལྟ་བུ་ཉམས་སུ་བསྟར་དགོས་པ་
ཡོད་དེ། ཡང་དང་ཡང་དུ་འཁོར་བར་འཁོར་བའི་ཚེ་རེས་འགའ་མི་དགེ་བའི་དབང་གིས་
དམྱལ་བ་སོགས་སུ་བསྐལ་བ་བྱེ་བ་ཕྲག་ཁྲིག་གྲངས་མེད་དུ། ལན་གྲངས་དུ་མར་ལུས་དང་ལུས་
ཀྱི་ཡན་ལག་དང་ཉིང་ལག་རྣམས་རལ་གྲི་ལ་སོགས་པས་བཅད་བ་དང་མདུང་ཐུང་ལ་སོགས་པའི་
དབུག་པ་དང་དམྱལ་མེས་སྲེག་པ་དང་སོགས་ལེས་གཤགས་པ་སོགས་དོན་མེད་ཀྱི་སྡུག་བསྔལ་
དྲག་ལ་རྩུབ་པ་བརྗོད་ལས་འདས་པ་ཞིག་མི་འདོད་བཞིན་དུ་ཡང་ཡང་མྱོང་དགོས་པར་འགྱུར་གྱི
དེ་ཙམ་མྱོང་བར་གྱུར་ཀྱང་དགོས་པའི་དོན་ཅི་ཡང་མེད་ལ་སྡུག་བསྔལ་དཔལ་ཚ་བ་ཙམ་ལས་
ཚོགས་རྫོགས་པ་དང་བླ་མེད་བྱང་ཆུབ་འཐོབ་པར་བྱ་བའི་རྒྱུར་ནི་ཅུང་ཟད་ཀྱང་མི་འགྱུར་རོ་དོན་
དེ་ཉིད་མཚོན་བྱེད་ཀྱི་དཔེ་དང་བཅས་པ་ནི། དེ་ལྟར་དོན་མེད་པར་ཡུན་རིང་ཞིང་བཟོད་
དཀའ་བས་བློས་དཔགས་པར་མི་ནུས་པའི་ཚོད་གཟུང་དུ་མེད་པའི་ངན་སོང་གི་སྡུག་བསྔལ་མི་
འདོད་བཞིན་དུ་མྱོང་དགོས་པ་ལ་ལྟོས་ན་བདག་གིས་གཞན་དོན་དུ་བླ་མེད་བྱང་ཆུབ་སྒྲུབ་པ་ཡི་
ཕྱིར་དུ། དཀའ་སྤྱད་ཀྱི་སྡུག་བསྔལ་ལ་སྤྱོད་དགོས་པ་འདི་ནི་སྔ་མའི་ཆ་ཙམ་ཡང་མེད་པས་ཚོད་
179 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
ཡོད་པ་ཉིད་དེ་དུས་ཡུན་ཐུང་ངུ་དང་སྡུག་བསྔལ་ཡང་ཤིན་ཏུ་ཆུང་བས་དེ་ཙམ་བཟོད་མི་དཀའ་
དེར་མ་ཟད་རང་གཞན་གྱི་འཁོར་བའི་སྡུག་བསྔལ་ཆེ་ལ་མང་པོ་མཐའ་དག་གཏན་ནས་ཞི་
བར་བྱེད་ཅིང་དགོས་པའི་དོན་ཆེན་པོ་བྱང་ཆུབ་སྒྲུབ་པའི་རྒྱུ་ཡིན་པའི་ཕྱིར་དགའ་ཞིང་སྤྲོ་བ་
བསྐྱེད་ནས་དང་དུ་བླང་བར་བྱ་རིགས་ཏེ དཔེར་ན་འབྱུང་ཁམས་འཁྲུགས་པའི་ནད་ཀྱི་ཟུག་
རྔུ་ཆེན་པོ་ལུས་ཀྱི་ཁོང་བར་ཞུགས་ནས་ནད་པ་དེ་ཉིད་བརླག་ཅིང་ཉམས་པར་བྱེད་པའི་སྡུག་
བསྔལ་གྱི་གནོད་པ་བསལ་ཞིང་དབྱུང་བའི་ཕྱིར་དུ། ལུས་ལ་རྨ་བཏོད་པའི་སྡུག་བསྔལ་ཆུང་དུ་
དང་དུ་བླངས་ནས་བཟོད་པར་བྱ་དགོས་པ་བཞིན་ནོ། རྒྱུ་མཚན་དེའི་ཕྱིར་བྱང་ཆུབ་ཀྱི་ཆེད་
དུ་དཀའ་བ་སྤྱོད་པ་དག་འབའ་ཞིག་ཏུ་མ་ཟད་ཀྱི་འཇིག་རྟེན་ན་སྨན་པ་མཁས་པ་ཀུན་གྱིས་ཀྱང་
ནད་པ་གསོ་པའི་ཐབས་སུ་ཟས་གཅོད་པ་དང་གཏར་སྲེག་བྱེད་པ་ལ་སོགས་པའི་གསོ་དཔྱད་ཀྱི་ཆོ་
གའི་ཐབས་ཀྱིས །མི་བདེ་བ་ཅུང་ཟད་ཙམ་བསྐྱེད་པ་ཡིས་མི་བདེ་བ་ཆེན་པོ་ནད་ཀྱི་ཟུག་རྔུ་
དྲག་པོ་མེད་པར་བྱེད་དེ། དེ་ལྟ་བས་མི་བདེ་བ་ཆུང་ངུ་མ་བསྐྱེད་ནས་ནད་ཆེན་པོ་གསོ་མི་ནུས་
པར་མཐོང་ནས་སྡུག་བསྔལ་ཆུང་ངུ་བཟོད་དུ་འཇུག་པར་མཛད་དོ ། དེ་ལྟར་སྡུག་བསྔལ་
ཆེན་པོ་གཞོམ་པའི་ཕྱིར་དུ་སྡུག་བསྔལ་ཆུང་ངུ་དང་དུ་བླངས་ནས་བཟོད་རིགས་པ་དེ་བས་ན་རང་
གཞན་ཐམས་ཅད་ཀྱི་མྱོང་འགྱུར་གྱི་འཁོར་བ་དང་ངན་སོང་ནི་སྡུག་བསྔལ་ཡུན་རིང་ལ་བཟོད་
དཀའ་བ་མང་པོ་དག་གཏན་ནས་གཞོམ་པར་བྱ་བའི་ཕྱིར་དུ་དཀའ་སྤྱད་ཀྱི་སྡུག་བསྔལ་ཆུང་ངུ་
དང་དུ་བླངས་ཏེ་བཟོད་པར་བྱ་རིགས་ཏེ་བྱང་ཆུབ་སྒྲུབ་པའི་དཀའ་སྤྱད་ཀྱི་སྡུག་བསྔལ་ལ་འཁོར་
བ་དང་ངན་སོང་གི་སྡུག་བསྔལ་གྱི་ཆ་ཙམ་ཡང་མེད་པས་སོ། ། དེ་དག་གི་འཁོར་བའི་སྡུག་
བསྔལ་ནི་ལྕི་ཞིང་ཡུན་རིང་ལ་དོན་ཅུང་ཟད་ཀྱང་མེད་པ་དང་ལམ་ཉམས་སུ་ལེན་པའི་དུས་ཀྱི་
དཀའ་སྤྱད་ཀྱི་སྡུག་བསྔལ་ནི་ཡང་ཞིང་ཡུན་ཐུང་ལ་དོན་ཆེན་པོ་བྱང་ཆུབ་འགྲུབ་པའི་དགོས་པ་
ཡོད་པས་དེ་ལྟ་བུའི་ཁྱད་པར་ལ་དཔྱད་ན་འཇིགས་མི་དགོས་པ་དཔེ་དང་བཅས་པ་བསྟན་ཏོ
དཔེ་ཙམ་གྱི་སྡུག་བསྔལ་ཡང་མེད་པ་ནི ཐ་མལ་གྱི་ནད་ཀྱི་སྡུག་བསྔལ་ཙམ་བསལ་བའི་དོན་དུ་
གཏར་སྲེག་ལ་སོགས་པའི་ཆོ་ག་རྩུབ་མོ་བྱེད་པའི་གསོ་དཔྱད་ཕལ་བ་འདི་འདྲ་བ་ཡི་སྡུག་བསྔལ་
མྱོང་དགོས་པ་ཙམ་ཡང་། སྨན་པ་མཆོག་རྫོགས་པའི་སངས་རྒྱས་དག་གིས་ཉོན་མོངས་པའི་
ནད་གསོ་པའི་དོན་དུ་མ་མཛད་དེ། ཆོ་གའམ་ཉེ་བར་སྤྱོད་པ་ཤིན་ཏུ་འཇམ་པོ་ལམ་བདེ་བ་
ཐེག་པ་བདེ་བ་འཇུག་པ་བདེ་བའི་དམ་པའི་ཆོས་ཀྱི་སྨན་ཆེན་པོ་ཉེ་བར་བསྟེན་པའི་ཐབས་ལ་
གོམས་པར་བྱ་བ་ཡིས། འཁོར་བ་དང་ངན་སོང་གི་སྡུག་བསྔལ་རྩུབ་མོ་མཐའ་དག་སྐྱེད་བྱེད་ཀྱི་
རྒྱུར་གྱུར་བའི་ཆགས་སོགས་ཉོན་མོངས་པའི་ནད་ཆེན་པོ་དཔག་ཏུ་མེད་པས་ཡུན་རིང་མོ་ནས་
ཟིན་པའང་གསོ་བར་མཛད་དེ་འབྲས་བུ་མཆོག་རྫོགས་པའི་སངས་རྒྱས་ཀྱི་གོ་འཕང་བླ་ན་མེད་
-180-

སྤྱོད་འཇུག་འགྲེལ་བ་བྱང་ཆུབ་གཞུང ་གསལ་བྱེད་ཉི་ཟླའི་སྣང་བ
པའི་ཐབས་སྟོན་པར་མཛད་དོ། ཞེས་པ་སྟེ་འདིས་འཁོར་བའི་སྡུག་བསྔལ་ཆེན་པོ་བསལ་བ་
ལ་ཐ་མལ་གྱི་ནད་བསལ་བའི་སྡུག་བསྔལ་ཙམ་ཡང་དང་དུ་བླངས་མི་དགོས་པར་ཆོ་ག་ཤིན་ཏུ་
འཇམ་པོས་གསོ་བར་མཛད་ཅེས་བསྟན་ཏོ། ། གོམས་ན་སླ་བའི་གཏོང་མི་དཀའ་བའི་ཚུལ་ནི།
རང་གི་ལུས་ལ་སོགས་པའང་གཏོང་དགོས་པས་ཇི་ལྟར་ཆོ་ག་འཇམ་པོ་ཡིན་ཞེ་ན ཐོག་མར་བྱ་
དཀའ་བའི་འདུ་ཤེས་སྐྱེ་བའི་རིགས་ལ་མགོ་དང་ཡན་ལག་ལ་སོགས་པ་གཏོང་བ་ལ་འཇིགས་མི་
དགོས་ལ དེར་མ་ཟད་དང་པོ་གཏོང་བ་ལ་མ་གོམས་པའི་ཚེ་སེར་སྣའི་དྲི་མ་སྤང་པ་དང་
སྦྱིན་པ་ལ་གོམས་སུ་གཞུག་པའི་ཆེད་དུ་སྔོ་རྔད་ཀྱི་ཚོད་མ་རེ་ཙམ་དང་ཟན་ཆངས་པ་གང་རེ་ཙམ་
ལ་སོགས་པའི་དངོས་པོ་དམན་པ་ཆུང་ངུ་ཙམ་སྦྱིན་པ་ལའང་རྫོགས་པའི་སངས་རྒྱས་འཇིག་
རྟེན་འདྲེན་པས་ཐོག་མར་ལས་དང་པོ་པ་རྣམས་སྦྱོར་བར་མཛད་ཀྱི་མགོ་དང་རྐང་ལག་སོགས་
གཏོང་བ་ལ་སྦྱོར་བར་མི་མཛད་དོ། ། སྤྱོད་པ་འཇམ་པོའི་སྒོ་ནས་སྦྱིན་པ་ཆུང་ངུ་དེ་ལྟ་བུ་
གཏོང་བ་ལ་ཇེ མས་ནས་དཀའ་པའི་བློ་མེད་པར་གྱུར་ན་ཕྱི་ནས་ནི་རིམ་གྱིས་སྔ་མ་ལས་ཆེ་བའི་
སྦྱིན་པ་གཏོང་པ་ལ་གོམས་པར་བྱེད་ལ། དེ་ནས་རིམ་གྱིས་གོམས་པ་ཕུལ་དུ་ཕྱིན་པར་གྱུར་ནས་
རང་གི་ཤ་དང་ཁྲག་ལ་སོགས་པ་ཡང་གཏོང་བ་ལ་དཀའ་བློ་དང་ཕངས་པའི་སེམས་མི་འབྱུང་
ངོ ། དེ་ལྟར་རིང་བོར་གོམས་པ་རབ་ཏུ་གྱུར་བ་གང་གི་ཚེ་རང་གི་ལུས་གཏོང་བ་ལ་ནི། སྔོ་
རྔད་ཀྱི་ཚོད་མ་དང་ཟན་ཆངཆངས་སོགས་གཏོང་བ་ལྟ་བུའི་ཆགས་ཞེན་མེད་པའི་བློ་སྐྱེས་ཏེ། སྙིང་
རྗེ་ཆེན་པོའི་སྟོབས་རྒྱས་པ་དེ་ཡི་ཚེ་དོན་ཆེན་པོར་གྱུར་ན་ཤ་དང་ཁྲག་དང་རུས་པ་ལ་སོགས་པ་
གཏོང་བ་ལ་འཇུག་ཅིང་དེ་ལྟ་བུའི་གཏོང་བའི་དུས་ཀྱི་ཚེ་ན། དེ་ལ་གཏོང་མི་ནུས་བ་ལྟ་བུའི་
དཀའ་བ་ཅི་ཞིག་ཡོད་དེ་ཅི་ཡང་མེད་པའི་སྟེང་དུ་རྐང་ལག་ལ་སོགས་པ་སློང་བ་ཐོས་ནའང་དགྲ་
བཅོམ་པ་ཞི་དབྱིངས་སུ་སྙོམས་པར་ཞུགས་པའི་བདེ་བ་ལས་ཀྱང་ཆེས་ཆེར་བདེ་བ་ལྷག་པར་
འབྱུང་བར་གསུངས་པས་གཏོང་བའི་དཀའ་སྤྱད་ལ་འཇིགས་མི་རིགས་སོ། དེ་ལྟར་དབུ་མ་
འཇུག་པར། ཇི་ལྟར་བྱིན་ཅིག་ཅེས་སྒྲ་ཐོས་བསམ་ལས། རྒྱལ་སྲས་བདེ་འབྱུང་དེ་ལྟར་
ཐུབ་རྣམས་ལ། ། ཞི་བར་ཐུགས་ཀྱིས་བདེ་བ་བྱེད་མིན་ན། ཐམས་ཅད་བཏང་བའི་ལྟ་
ཞིག་སྨོས་ཅི་དགོས། ། ཞེས་སོ ། འདི་དག་གིས་ཆོ་ག་ཤིན་ཏུ་འཇམ་པོ་ཡིན་པའི་ཚུལ་
བསྟན་ལ། ཐེག་པ་ཆེན་པོ་ལུས་སྲོག་གཏོང་དགོས་པའི་བྱ་དཀའ་ཞིང་གདུང་པ་སྐྱེད་པའི་ལམ་
མོ་སྙམ་པ་འདིས་བསལ་བ་ཡིན་པར་གསུངས་སོ། ། —ལམ་སྒྲུབ་པའི་གནས་ལ་ཞུམ་པ་དགག་པ་
ནི། སངས་རྒྱས་སྒྲུབ་པ་ལ་ཡུན་རིང་བོའི་བར་དུ་འཁོར་བར་སྐྱེ་བ་གྲངས་མེད་ལེན་དགོས་ལ
དེ་ཚེ་དཀའ་སྤྱད་ཀྱི་སྡུག་བསྔལ་གྱིས་མི་གནོད་ནའང་། སྐྱེ་འཆི་ན་རྒ་སོགས་འཁོར་བའི་སྡུག་
བསྔལ་གྱིས་གནོད་ལ་དེ་བཟོད་མི་ནུས་པར་འཇིགས་སོ་ཞེ་ན། སྡུག་བསྔལ་ནི་ལུས་སེམས་ལས་
181

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བྱུང་བའི་གནོད་པ་གཉིས་ཀྱིས་བསྐྱེད་ལ་བྱང་སེམས་ཀྱིས་སྒོ་གསུམ་ག་ནས་སྡིག་པ་མི་དགེ་བའི་
ལས་མཐའ་དག་སྤངས་པའི་ཕྱིར་ན་འབྲས་བུ་རང་གི་ལུས་ལ་སྡུག་བསྔལ་འབྱུང་བར་མི་སྲིད་ལ
འཁོར་བ་དང་སྡུག་བསྔལ་སྒྱུ་མ་ལྟ་བུར་སྣང་ཙམ་ནས་རང་བཞིན་མེད་པའི་ཚུལ་གྱིས གནས་
ལུགས་རྟོགས་པའི་བདག་མེད་པའི་དོན་ལ་མཁས་པའི་ཕྱིར་ན་སེམས་ལ་མི་དགའ་བ་ཅུང་ཟད་
འབྱུང་བ་མི་སྲིད་དེ་ཞེས་སམ། ཡང་ན་སྙིང་རྗེའི་བསམ་པ་དག་པའི་བྱང་སེམས་ཀྱིས་སྡིག་པ་
མཐའ་དག་སྤང་པའི་ཕྱིར་ལུས་གཏོང་པ་ལ་ལུས་ཀྱི་སྡུག་བསྔལ་མེད་ལ། ལུས་གཏོང་པའི་དུས་
ལ་མཁས་པའི་ཕྱིར་ན་ཡིད་ལ་མི་དགའ་བའང་མེད་དེ་ཞེས་འཆད་་པའང་ཡོད་ལ། གང་ལྟར་
ཡང་སྡུག་བསྔལ་དང་མི་དགའ་བ་མེད་པའི་རྒྱུ་མཚན་ནི། འདི་ལྟར་བདག་དང་བདག་གི་བ་ལ་
མངོན་པར་ཞེན་པའི་ལོག་པར་རྟོག་པ་ཡིས་སེམས་ལ་ཡིད་མི་བདེ་བ་བསྐྱེད་པ་དང་། སྲོག་
གཅོད་པ་ལ་སོགས་པའི་སྡིག་པ་བྱས་པས་ལུས་ལ་སྡུག་བསྔལ་སྐྱེས་པས་ན་དེ་དག་གིས་རིམ་པར་
སེམས་དང་ལུས་ལ་གནོད་པ་འབྱུང་བ་ཡིན་ལ། འཇིག་རྟེན་ཕལ་བས་རྒྱུ་དེ་གཉིས་མ་སྤང་པའི་
ཕྱིར་ལུས་སེམས་ལ་སྡུག་བསྔལ་དང་མི་དགའ་བ་འབྱུང་བ་ཡིན་ཡང་བྱང་་སེམས་ཀྱི་རྒྱུ་དེ་གཉིས་
སྤངས་པའི་ཕྱིར་རོ། ། འདིས་ནི་བྱང་ཆུབ་སེམས་དཔའ་གཞན་དོན་ལ་མི་སྐྱོ་བ་རྒྱུའི་གཙོ་བོ་
སྡིག་པ་མཐའ་དག་སྤངས་པའི་ཚུལ་ཁྲིམས་དང་བདག་མེད་པའི་གནས་ལུགས་རྟོགས་པའི་ཤེས་
རབ་གཉིས་བསྟན་ལ དེ་གཉིས་མངོན་མཐོ་དང་ངེས་ལེགས་འཐོབ་བྱེད་ཀྱི་གཙོ་བོའང་ཡིན་
བཞི་བརྒྱ་བར ཚུལ་ཁྲིམས་ཀྱིས་ནི་བདེ་འགྲོར་འགྲོ ། ལྟ་བས་གོ་འཕང་མཆོག་ཏུ་
འགྲོ ། ཞེས་སོ། ལུས་སེམས་ལ་སྡུག་བསྔལ་དང་མི་དགའ་བ་མེད་པར་མ་ཟད་བྱང་
སེམས་རྣམས་གཞན་དོན་འབའ་ཞིག་ཏུ་སྦྱིན་སོགས་བསོད་ནམས་བསགས་པའི་སྟོབས་ཀྱིས་ནི་
ལུས་བདེ་ལ་བདག་མེད་པའི་དོན་ལ་མཁས་པའི་ཤེས་རབ་ཀྱི་སྟོབས་དང་ལྡན་པ་ཡིས་ནི་སེམས་
བདེ་བས་དེ་ལྟར་རྟག་ཏུ་ལུས་སེམས་བདེ་བ་རྒྱས་པ་ཡིན་ན། གཞན་དོན་དུ་བསྐལ་བ་དཔག་ཏུ་
མེད་པར་འཁོར་བར་གནས་པར་བྱས་ཀྱང་ནི། བྱང་ཆུབ་སེམས་དཔའ་སྙིང་རྗེའི་བདག་ཉིད་
ཅན་དག་འཁོར་བའི་སྐྱོན་གྱིས་ཅི་སྟེ་སྐྱོ་སྐྱོ་ཞིང་སྒྱིད་ལུག་པར་འགྱུར་བའི་རྒྱུ་གང་ཡང་མེད་དེ་
གནོད་པའི་སྡུག་བསྔལ་མེད་ལ་ཕན་པའི་བདེ་བ་ཡོད་པའི་ཕྱིར་ཞེས་བསྟན་པ། གཞན་ཡང་
ཆོས་ཐམས་ཅད་ལ་བདེ་བར་འགྲོ་བའི་ཏིང་ངེ་འཛིན་གོམས་པར་བྱས་པའི་བསོད་ནམས་ཀྱིས་
ཡན་ལག་སོགས་གཅོད་པའི་དུས་སུ་བདེ་བའི་ཚོར་བ་ཤ་སྟག་འབྱུང་བས་ན། ལུས་བདེ་ལ་ལུས་
སོགས་གཏོང་བའམ་བྱང་ཆེན་གྱི་རྒྱུ་ཉིད་དུ་བྱེད་པའི་ཐབས་ལ་མཁས་པས་བདག་གིས་འདི་ལྟ་
བུའི་ཐབས་ཀྱིས་སྦྱིན་སོགས་རྒྱལ་སྲས་ཀྱི་སྤྱོད་པ་རྣམས་རྫོགས་པར་བྱ་སྙམ་དུ་སེམས་ལ་དགའ་
བདེ་ཆེན་པོ་དེ་སྐྱེ་བའི་ཕྱིར་གཞན་དོན་དུ་སྲིད་པར་རིང་དུ་གནས་ཀྱང་སྐྱོ་བ་དང་སྒྱིད་ལུག་པ་
- 182-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
མེད་ཅེས་ཀྱང་བསྟན་པ་ཡིན་ནོ ལམ་གྱི་བགྲོད་པ་མྱུར་བས་དུས་རིང་བ་ཉིད་མ་གྲུབ་པ་ནི
ཐེག་ཆེན་ལ་ཞུགས་ན་ཚོགས་བསགས་དང་འབྲས་བུ་ཐོབ་པ་ལ་རིང་དུ་༩ ར་བས་དེ་བས་ཉན་
ཐོས་ཀྱི་ལམ་ལྟ་བུ་ལ་ཞུགས་པ་སླའོ་སྙམ་ན། ཐེག་ཆེན་གྱི་ལམ་ལ་ཞུགས་ཤིང་གནས་པའི་བྱང་
ཆུབ་སེམས་དཔའ་སྙིང་རྗེའི་བདག་ཉིད་ཅན་འདི་ནི་བྱང་ཆུབ་ཀྱི་སེམས་མཆོག་གི་སྟོབས་ཀྱིས
སྔོན་ཡུན་རིང་མོ་ནས་སྡུག་བསྔལ་གྱི་རྒྱུར་གྱུར་བའི་སྡིག་པའི་ཚོགས་དཔག་ཏུ་མེད་པ་བསགས་པ་
ཐམས་ཅད་དུས་མཐའི་མེས་རྩྭ་སྦུར་སྲེག་པ་བཞིན་དུ་སྐད་ཅིག་གཅིག་གིས་ལྷག་མེད་དུ་ཟད་པར་
བྱེད་ཅིང་བདེ་བའི་རྒྱུ་བསོད་ནམས་དང་ཡེ་ཤེས་ཀྱི་ཚོགས་རྒྱ་མཚོ་ལྟ་བུ་རྒྱུན་མི་འཆད་ཅིང་
ཟད་མི་ཤེས་པ་ནམ་མཁའ་དང་མཉམ་པ་སྐད་ཅིག་རེ་རེ་ལའང་རང་རྒྱུད་ལ་སྡུད་པར་བྱེད་པའི་
ཕྱིར བྱང་ཆུབ་སྒྲུབ་པའི་ལམ་གྱི་བགྲོད་པའང་ཉན་ཐོས་ཀྱི་ལམ་ལ་ཞུགས་པ་རྣམས་ལས་ཆེས་
ཆེར་མཆོག་ཏུ་མྱུར་ཞིང་ཐབས་མཁས་ཁྱད་པར་ཅན་དུ་མས་ཟིན་པའི་ལམ་ཡིན་པའི་ཕྱིར་ཉན་
ཐོས་ཀྱི་ལམ་ལས་ཆེས་ཆེར་ཁྱད་པར་དུ་འཕགས་པར་ཡང་བཤད་དོ། མདོ་སྡེ་རྒྱན་ལས
བློ་ལྡན་ཉན་ཐོས་ཚོགས་རྣམས་དགེ་བ་རྒྱ་ཆེན་དོན་ཆེན་དང་། མཐའ་ཡས་རྟག་རྒྱུན་མི་
འཆད་ཟད་མི་ཤེས་པས་ཟིལ་གྱིས་གནོན། ། ཞེས་པ་ལྟར་རོ། ། དེ་ལྟར་ཉན་རང་གི་ལམ་
ལས་ཆེས་མྱུར་ཞིང་ཁྱད་པར་དུ་འཕགས་པའི་རྒྱུ་མཚན་དེ་བས་ན་སྐྱེ་བོ་འགའ་ཞིག་རྟ་བཟང་པོ་
ལ་ཞོན་ནས་ཐང་བདེ་མོར་འགྲོ་པ་ལ་སྐྱོ་ངལ་མེད་པ་བཞིན་དུ་གཞན་དོན་བྱ་དཀའ་བའི་སྤྱོད་པ་
ཉམས་སུ་ལེན་པ་ལ་སེམས་སྐྱོ་ཞིང་ཞུམ་པ་དང་ལམ་གྱི་དཀའ་སྤྱད་ཀྱིས་ལུས་སེམས་དལ་ཞིང་དུབ་
པ་རྣམས་སེལ་བར་བྱེད་པའི བྱང་ཆུབ་སེམས་ཀྱི་རྟ་བཟང་པོ་སྟོབས་ཤུགས་དང་ལྡན་པའམ་
ཤིང་རྟ་བཟང་བོ་གཞལ་ཡས་ཁང་དང་འདྲ་བ་ལ་ཞོན་ནས་ལམ་བདེ་བ་ནས་གོང་ནས་གོང་དུ་
འབྲས་བུ་བདེ་བའི་སར་འགྲོ་བ་ལ སེམས་ཤེས་ཏེ་རྣམ་དཔྱོད་དང་ལྡན་པའི་མཁས་པ་སུ་ཞིག་
སྒྱིད་ལུག་པའམ་ཞུམ་པ་སྐྱེ་བར་འགྱུར་ཏེ་མི་འགྱུར་རོ།
གསུམ་པ་མཐུན་ཕྱོགས་སྒྲུབ་པ་ལ་གཉིས། མདོར་བསྟན་པ་དང་རྒྱས་པར་བཤད་
པའོ ། དང་པོ་ནི། སེམས་ཅན་དོན་འགྲུབ་སོགས་ཏེ། འཇིག་རྟེན་ན་རྒྱལ་བོ་ཆེན་པོ་
རྣམས་དཔུང་ཚོགས་ཡན་ལག་བཞི་དང་ལྡན་པའི་སྒོ་ནས་གཞན་སྡེ་འཇོམས་ཤིང་རང་གི་འདོད་
པའི་དོན་སྒྲུབ་པར་བྱེད་པ་བཞིན་དུ། བྱང་ཆུབ་སེམས་དཔའ་རྣམས་ཀྱང་བརྩོན་འགྲུས་ཀྱི་མི་
མཐུན་ཕྱོགས་འཇོམས་པ་དང་། སེམས་ཅན་གྱི་དོན་འགྲུབ་པར་བྱ་བའི་ཕྱིར་དུ་དཔུང་ཚོགས་
བཞི་དང་ལྡན་པའི་གཉེན་པོ་བརྩོན་འགྲུས་ཀྱི་སྟོབས་བསྐྱེད་པར་བྱ་བ་ལ ལས་འབྲས་ལ་
བསམ་སྟེ་དེའི་བླང་དོར་ཚུལ་བཞིན་དུ་བྱེད་པ་ལ་འདུན་པ་བསྐྱེད་པ་མོས་པའི་སྟོབས། མ་
བརྟགས་པར་ཅི་རུང་རུང་ལ་མི་འཇུག་ལ་བརྟགས་ནས་ཞུགས་ཤིང་བརྩམས་པ་དེ་མཐར་ཕྱིན་པ་
183-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བརྟན་པའི་སྟོབས། བྱིས་པ་རྩེད་མོ་ལ་འཇུག་པ་ལྟར་འཕྲོ་མི་གཅོད་པར་ངོམས་པ་མེད་པར་སྤྲོ་
བཞིན་དུ་དམ་པའི་ལས་ལ་བརྩོན་འགྲུས་རྩོམ་པ་དགའ་བའི་སྟོབས་དང་། བརྩོན་འགྲུས་
བརྩམས་པས་ལེགས་པར་ཟིན་པ་དེ་དོར་བའམ་ལུས་སེམས་དུབ་པས་མི་ནུས་ན་ངལ་གསོས་ཏེ་
སོས་མ་ཐག་ནས་སླར་བརྩོན་པ་དོར་བའི་སྟོབས་དང་བཞི་ནི་བརྩོན་འགྲུས་ཀྱི་མཐུན་རྐྱེན་ཡིན་
ནོ དེ་ལྟར་བཞི་ལས། མོས་པའི་སྟོབས་བསྐྱེད་ཚུལ་ནི། མོས་སྟེ་འདུན་པའི་སྟོབས་ནི།
མི་དགེ་བའི་འབྲས་བུ་འཁོར་བའི་སྡུག་བསྔལ་སྣ་ཚོགས་པ་བསམ་པས་འཇིགས་པ་དང་། དགེ་
བའི་ཕྱོགས་ཐམས་ཅད་ཀྱི་རྩ་བ་ཡིན་པར་གསུངས་པ་སོགས་མོས་པ་དེ་ཡི་ཕན་ཡོན་རྣམས་ཡང་
ཡང་ལེགས་པར་བསམ་པས་འདུན་པ་བསྐྱེད་པར་བྱའོ། ། བི་བྷུ་ཏས་ཚིགས་བཅད་འདི་
སྐབས་སུ་མ་བབ་པས་གཞན་གྱིས་བཅུག་པ་ཞིག་ཡིན་པས་མདོར་བསྟན་ནི་ཚིགས་བཅད་འོག་
མས་སྟོན་པས་འདི་མི་དགོས་གསུངས་ལ། འགྲེལ་བ་འགའ་ཞིག་ཏུ་གཉིས་ཀ་མདོར་བསྟན་གྱི་
གཞུང་དུ་བཀྲལ་ལོ། ། བུ་སྟོན་གྱིས་སྔར་གྱི་སྒྱིད་ལུག་མེད་པར་སོགས་ཀྱི་ཚིགས་བཅད་དང་
ཚིགས་བཅད་འདི་གཉིས་མེད་ན་གཞུང་འགྲེལ་ཆགས་ཤིང་མཛེས་བ་ཞིག་བྱུང་ཞེས་གསུངས་
སོ ། དེས་ན་མདོར་བསྟན་གྱི་གཞུང་དངོས་ནི་འདི་ཡིན་ཏེ། དེ་ལྟར་བརྩོན་འགྲུས་ཀྱི་མི་
མཐུན་ཕྱོགས་དགེ་བའི་ཆོས་སྒྲུབ་ནུས་པར་མཐོང་ཡང་མི་འཇུག་པའི་སྙོམ་ལས་ཀྱི་ལེ་ལོ་དང་
བྱ་བ་ངན་ཞེན་གྱི་ལེ་ལོ་དང་བདག་གིས་དེ་འདྲ་སྒྲུབ་ག་ལ་ནུས་སྙམ་དུ་ཞུམ་སྟེ་མི་འཇུག་པས་
བདག་ཉིད་བརྙས་པའི་ལེ་ལོ་རྣམས་སྤངས་ཏེ། མཐུན་རྐྱེན་བརྩོན་འགྲུས་སྤེལ་བའི་ཐབས་མོས་
པ་སྟེ་འདུན་པའི་དཔུང་དང་ང་རྒྱལ་ཏེ་བརྟན་པའི་དཔུང་དང་དགའ་བའི་དཔུང་དང་
དོར་བའི་དཔུང་ཚོགས་བཞི་བསྐྱེད་ལ། དངོས་གཞི་དྲན་ཤེས་ཀྱིས་བརྩོན་འགྲུས་ལྷུར་ལེན་པའི་
སྟོབས་དང་རྗེས་སུ་ལུས་སེམས་ལ་དབང་བསྒྱུར་བའི་སྟོབས་ཀྱིས་ནི བརྩོན་འགྲུས་གོང་ནས་
གོང་དུ་སྤེལ་བའི་ཕྱིར་དུ་འབད་པར་བྱའོ། ། དེ་ལྟར་དཔུང་བཞི་དང་སྟོབས་གཉིས་བྱས་ཀྱང་
ཆོག་ལ དཔུང་དྲུག་གམ་སྟོབས་དྲུག་བྱས་ཀྱང་ཆོག་སྟེ་དཔུང་དང་སྟོབས་སྐད་དོད་གཅིག་
ཡིན་པར་བཤད་པའི་ཕྱིར་རོ། ། དེ་ལྟར་དཔུང་བཞིའི་དང་པོ་མོས་པ་ནི་སེམས་བྱུང་འདུན་པ་
ལ་བྱ་དགོས་པར་གསུངས་ཏེ་དེ་ནི་འདུན་པས་བརྩོན་འགྲུས་ཀྱི་རྟེན་བྱེད་པར་བཤད་པ་ལ་་
དགོངས་པའོ དེ་ལ་སེམས་བྱུང་མོས་པའི་ངོ་བོ་ནི། ཀུན་བཏུས་ལས མོས་པ་གང་ཞེ་
ན། ངེས་པའི་དངོས་པོ་ལ་ཇི་ལྟར་ངེས་པ་བཞིན་དུ་འཛིན་པ་སྟེ་མི་འཕྲོག་པ་ཉིད་ཀྱི་ལས་ཅན་
ནོ། ། ཞེས་གསུངས་པ་ལྟར། རང་གིས་ཚད་མས་ངེས་ཟིན་པའི་ཡུལ་རྣམས་ལ་འདི་ཁོ་ན་
ལྟར་ཡིན་གྱི་གཞན་དུ་མ་ཡིན་ནོ་སྙམ་དུ་འཛིན་པའི་རིག་པ་ཡིན་ལ བྱེད་ལས་མི་འཕྲོགས་པ་
ཞེས་པ་ནི་རང་གིས་ངེས་ཟིན་པའི་དོན་ལ་ངེས་པ་བ༔བརྟན་པོ་རྙེད་ནས་ཕ་རོལ་གྱི་རྒོལ་བས་དེ་ལས་
184

སྤྱོད་འཇུག་འགྲེལ་བ་བ་གཞུང་ལམ་གསལ་བྱེད་ཉི་ཟླའི་སྣང་བ།
གཞན་དུ་བསྒྱུར་མི་ནུས་བའོ སེམས་བྱུང་འདུན་པའི་ངོ་བོ་ཀུན་བཏུས་སུ
འདོད་པའི་དངོས་པོ་ལ་དེ་དང་ལྡན་པར་བྱེད་འདོད་པ་ཉིད་དེ་བརྩོན་འགྲུས་རྩོམ་པའི་ལས་ཅན་
ནོ་ཞེས་གསུངས་པ་ལྟར། བསམ་པའི་དངོས་པོ་ལ་དམིགས་ནས་དེ་དོན་དུ་གཉེར་པའི་རིག་
པའོ། བྱེད་ལས་འདུན་པས་བརྩོན་འགྲུས་ཀྱི་རྟེན་བྱེད་པ་ཡིན་ལ་འདུན་པའི་རྒྱུ་ནི་ཡིད་ཆེས་
པའི་དད་པ་དང་བརྩོན་འགྲུས་ཀྱི་འབྲས་བུ་ནི་ཤིན་སྦྱངས་སོ ། དབྱེ་ན། འཕྲད་འདོད་
དང་མི་འབྲལ་བར་འདོད་པ་དང༌། དོན་གཉེར་གྱི་འདུན་པ་གསུམ་ཡོད་དོ།
གཉིས་པ་རྒྱས་པར་བཤད་པ་ལ་གཉིས དཔུང་བཞི་བསག་པ། སྟོབས་གཉིས་བསྐྱེད་
ཚུལ་བཤད་པའོ དང་པོ་ལ་བཞི། མོས་པའི་དཔུང་བསྟན་པའམ་ང་རྒྱལ་གྱི་དཔུང་
དགའ་བའི་དཔུང་། །དོར་བའི་དཔུང་བཤད་པའོ། དང་པོ་ནི་བདག་དང་གཞན་གྱི་
སོགས་ཏེ། དེའང་འདུན་པ་མེད་པའི་ཉེས་པར་སྨད་པ་ལ། ཉེས་པ་ཟད་ཕྱིར་འདུན་པ་མ་
བྱས་པ་ལ་སྨད་པ་ནི། བདག་ཐེག་ཆེན་ལ་མོས་པ་བསྐྱེད་ནས་བྱང་ཆུབ་ཏུ་སེམས་བསྐྱེད་དེ་ཐེག་
ཆེན་གྱི་སྒོར་ཞུགས་པས་ན་འདུན་པས་སྟོབས་དྲག་པོའི་སྒོ་ནས་བདག་དང་གཞན་གྱི་རྒྱུད་ལ་ཡོད་
པའི་སྒྲིབ་གཉིས་ཀྱི་ཉེས་པ་ཡི་ཚོགས་ནི་དཔག་ཏུ་མེད་པ་ཞིག་ཡོད་པ་དེ་ཐམས་ཅད་བདག་གིས་
གཞོམ་ཞིང་སྤང་བར་བྱ་དགོས་པ་སྟེ། སེམས་བསྐྱེད་པའི་དུས་སུ་དེ་ལྟར་གོ་ཆ་བགོས་ཏེ་དམ་
བཅས་པའི་ཕྱིར། དེ་ལ་ཉེས་པ་གཞོམ་པའི་དུས་གང་དུ་ཉེས་པའི་ཚོགས་མང་པོ་ལྟ་ཞོག་ཆགས་
སོགས་ཉོན་མོངས་པའི་ཉེས་པ་རེ་རེ་བག་ཆགས་དང་བཅས་པ་གཞོམ་པ་ལའང་། བསྐལ་བ་རྒྱ་
མཚོར་ལྟར་མཐའ་ཡས་པ་དུ་མ་ཟད་ཀྱི་བར་དུ་གཉེན་པོའི་སྟོབས་ཁྱད་པར་ཅན་བསྐྱེད་ནས་
འབད་པས་སྤོང་པར་འགྱུར་བ་ཡིན་པ་ལ ཉེས་པ་རེ་རེ་ཙམ་ཟད་པའི་ཕྱིར་དུ་སྦྱོར་བའི་བརྩོན་
འགྲུས་རྩོམ་པ་དེ་ཡི་ནི། ཆ་ཤས་ཅུང་ཟད་ཙམ་ཡང་ད་སྔོན་བདག་གི་རྒྱུད་ལམ་མཐོང་བའམ་མི་
སྣང་ན་འཁོར་བ་དང་ངན་སོང་གི་སྡུག་བསྔལ་དཔག་ཏུ་མེད་པའི་གནས་སུ་གྱུར་བའམ་སྣོད་དུ་
གྱུར་བ་བདག་གིས་སམ་བདག་གོ་ཅི་སྟེའམ་ཅིའི་ཕྱིར་སྙིང་མ་གོས་པའ བར་མ་གྱུར་བ་ནི་
སྙིང་རེ་སྲ་ཞེས་རང་སྨད་དེ་བརྩོན་འགྲུས་རྩོམ་པར་བསྐུལ་བའོ ། ཡོན་ཏན་སྒྲུབ་ཕྱིར་འདུན་
པ་མ་བྱས་པ་ལ་སྨད་པ་ནི། དེ་བཞིན་དུ་འདུན་པའི་སྟོབས་ལ་བསྟེན་ནས་བདག་དང་གཞན་གྱི་
རྒྱུད་ལ་གནས་སྐབས་མཐར་ཐུག་གི་ཡོན་ཏན་ནི། ཚད་མེད་པ་མང་པོ་ཞིག་བདག་གིས་བསྒྲུབ་
པར་བྱ་དགོས་པ་ཞིག་སྟེ་སེམས་བསྐྱེད་པའི་དུས་སུ་དེ་ལྟར་དམ་བཅས་པའི་ཕྱིར་རོ། དེ་ལ་ཡོན་
ཏན་གྱི་ཚོགས་མ་ལུས་པ་ལྟ་ཞོག་མཚན་དང་དཔེ་བྱད་ལྟ་བུའི་ཡོན་ཏན་གྱི་ཆ་ཤས་རེ་རེ་ཙམ་སྒྲུབ་
པ་ལ་ཡང་དཔག་ཏུ་མེད་པའི་བསྐལ་བ་རྒྱ་མཚོས་གོམས་པར་བྱ་དགོས་པར་གྱུར་ན
བདག་ནི་ཡོན་ཏན་དེ་དག་གི་ནང་ནས་ཡོན་ཏན་རེ་རེ་ཆ་ཤས་ཅུང་ཟད་སྒྲུབ་པ་ལ་ཡང་། ད་
185 -

༄༅།།གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
སྔོན་འདྲིས་ཤིང་གོམས་པ་ནམ་ཡང་མ་སྐྱེས་ཏེ་མ་ཐོབ་པ་ཡིན་ན། དུས་རིང་མོ་ནས་ཇི་ཞིག་
ལྟར་བརྒྱ་ལ་རེས་འགའ་ཙམ་རྙེད་པའི་དལ་འབྱོར ང་ལྡན་པའི་མིའི་སྐྱེ་བ་ཁྱད་པར་ཅན་འདི་ནི།
བདག་གིས་ཚེ་འདི་ཕྱིའི་དགོས་པའི་དོན་དང་འབྲས་བུ་གང་ཡང་མེད་པར་ཆུད་གཟན་པར་བྱས་
ཏེ་རྒྱབ་ཏུ་དོར་དགོས་བ་འདི་རེ་མཚར་ཞེས་ཡིད་ཆད་པའི་བསྟིང་ཚིག་གིས་རང་ལ་སྨད་ནས་
འདུན་པ་བསྐྱེད་དེ་བརྩོན་འགྲུས་རྩོམ་པར་བསྐུལ་པའོ མཚན་དཔེ་ལྟ་བུའི་ཡོན་ཏན་རེ་རེ་
སྒྲུབ་པ་ལ་བསྐལ་བ་རྒྱ་མཚོའི་བར་དུ་གོམས་པར་བྱ་དགོས་ཚུལ། རིན་ཆེན་ཕྲེང་པ་ལས་
གསུངས་པའི་དོན། ཉན་རང་སློབ་མི་སློབ་ནས་བཟུང་སེམས་ཅན་ཐམས་ཅད་ཀྱི་དགེ་བ་
དཔག་ཏུ་མེད་པ་ཐམས་ཅད་བཅུ་འགྱུར་དུ་བསྒྲེས་པས་སངས་རྒྱས་ཀྱི་བ་སྤུའི་ཁོང་བུ་གཅིག་
འགྲུབ། བ་སྤུ་ཐམས་ཅད་འགྲུབ་པའི་དགེ་རྩ་བརྒྱ་འགྱུར་གྱིས་དཔེ་བྱད་གཅིག་འགྲུབ དཔེ་
བྱད་ཐམས་ཅད་འགྲུབ་བྱེད་ཀྱི་དགེ་བ་བརྒྱ་འགྱུར་གྱིས་མཚན་གཅིག མཚན་སུམ་ཅུ་བོ་ཐམས་
ཅད་འགྲུབ་བྱེད་ཀྱི་དགེ་རྩ་སྟོང་འགྱུར་གྱིས་མཛོད་སྤུ། དེ་འགྲུབ་བྱེད་འབུམ་འགྱུར་གྱིས་
དབུའི་གཙུག་ཏོར ། དེ་འགྲུབ་བྱེད་བརྒྱ་འགྱུར་གྱིས་གསུང་ཆོས་ཀྱི་དུང་སོགས་འགྲུབ་ཅེས་
པའོ། ། དམ་པའི་སྤྱོད་པ་ལ་སློབ་པའི་ཕྱིར་འདུན་པ་མ་བྱས་པ་ལ་སྨད་པ་ནི། མི་ཡི་སྐྱེ་བ་
དོན་མེད་དུ་ཇི་ལྟར་བྱས་ཤེ་ན། བདག་གིས་སྔོན་ཆད་བཅོམ་ལྡན་འདས་ཏེ་སངས་རྒྱས་དཀོན་
མཆོག་གིས་མཚོན་པའི་དཀོན་མཆོག་གསུམ་མཆོད་པའི་ཚོགས་ཀྱིས་མ་མཆོད་ཅིང་། སྐུ་གསུང་
ཐུགས་ཀྱི་བཞེངས་པ་སོགས་ཀྱི་སྐབས་དང་སྐབས་གཞན་དུའ ང་སེམས་ཅན་གཞན་རྣམས་ལ་
དགའ་སྟོན་ཆེན་པོ་བྱས་པའི་སྒོ་ནས་ཡིད་བདེ་བའང་མ་བྱིན་། འཆད་ཉན་སྒོམ་སྒྲུབ་སོགས་
བཤད་སྒྲུབ་གཉིས་ཀྱི་སྒོ་ནས་ལུང་རྟོགས་ཀྱི་བསྟན་པ་ལ་བྱ་བ་མ་བྱས་ཞེས་སམ། ཡང་ན་སྤངས་
གཉེན་གྱི་འདོར་ལན་ཚུལ་བཞིན་དུ་མ་བྱས་པས་བསྟན་པ་ལ་བྱ་བ་མ་བྱས་པ་དང་། ཞེས་
བཤད་ཀྱང་ཆོག་གོ ནོར་ལོངས་སྤྱོད་ཀྱིས་ཕོངས་པའི་སེམས་ཅན་དབུལ་བོའི་ཚོགས་རྣམས་ལ་
ཟས་གོས་སོགས་ཉེར་མཁོ་ཐམས་ཅད་སྦྱིན་པའི་སྒོ་ནས་དེ་དག་གི་བསམ་པ་རྫོགས་པར་མ་བྱས་པ་
དང་དགྲ་གདོན་ན་རྒ་ལ་སོགས་པའི་འཇིགས་པས་ཉེན་པ་རྣམས་ལ་འཇིགས་པ་དེ་དག་ལས་
བསྐྱབ་པའི་ཐབས་བྱས་པའི་སྒོ་ནས་མི་འཇིགས་པ་མ་བྱིན་པ་དང་། ཞེས་ཏེ་བསྟན་ལ་བྱ་བ་མ་
བྱས་པ་སོགས་གསུམ་གྱིས་ཆོས་དང་ཟང་ཟིང་མི་འཇིགས་པའི་སྦྱིན་པ་གསུམ་མ་བྱས་པའི་དོན་
ཡིན་པར་ཡང་གསུངས་སོ། ལུས་སེམས་སྡུག་བསྔལ་སྣ་ཚོགས་པའི་ནོན་པའི་ཉམ་ཐག་པ་
རྣམས་ལ་སྡུག་བསྔལ་དེ་དག་བསལ་ཐབས་བྱས་ནས་སྡུག་བསྔལ་མེད་པའི་བདེ་བ་ཡང་མ་བྱིན་ན་
སྔོན་ཆད་བདག་གིས་སྐྱེས་བུ་དམ་པའི་སྤྱོད་པའི་ཁྱད་པར་སྣ་གཅིག་ཀྱང་མ་བྱས་པས། བདག་
མི་ཡི་སྐྱེ་བ་བཟུང་པ་ཡང་མི་ཡི་མངལ་ན་གནས་པའི་ཚེ་མ་ཉིད་ལ་ཟུག་རྔུ་རྩུབ་མོ་བསྐྱེད་པ་དང་།
186

སྤྱོད་འཇུག་འགྲེལ་་གསལ་བྱེད་ཉི་ཟླའི་སྣང་བ།
བཙའ་བ་དང་གསོ་སྐྱོང་གི་ཚེ་སོགས་སུ་མ་ཉིད་ལ་ངལ་དུབ་སོགས་ཀྱི་སྡུག་བསྔལ་འབའ་ཞིག་
བསྐྱེད་པར་བྱས་པ་ཙམ་དུ་ཟད་ཀྱི། དེ་ལས་གཞན་པའི་དལ་འབྱོར་ཐོབ་པའི་དགོས་པ་རང་
གཞན་གྱི་དོན་ཅི་ཡང་མ་གྲུབ་པོ་ཞེས་འགྱོད་པ་བསྐྱེད་པའི་སྒོ་ནས་རང་ལ་སྨད་ནས་འདུན་པ་
བསྐྱེད་དེ་བརྩོན་འགྲུས་རྩོམ་པར་བསྐུལ་བའོ། ། འདུན་པ་མེད་པའི་ཉེས་པས་སྨད་དེ་གཏོང་
མི་རིགས་པར་བསྟན་པ་ནི། ཉེས་པ་དེ་འདྲ་ཁྱོད་ལ་འབྱུང་བ་ཅི་ཡིན་ཞེ་ན། བདག་ནི་སྔོན་གྱི་
ཚེ་རབས་གཞན་དང་ད་ལྟར་གྱི་སྐྱེ་བ་འདི་ལ་ཡང་དགེ་བའི་ཆོས་ལ་མོས་པ་སྟེ་དོན་གཉེར་གྱི་
འདུན་པ་དང་བྲལ་བའི་ཉེས་པ་ཡིས་ཆོས་ཀྱི་འབྱོར་བ་ཐམས་ཅད་དང་བྲལ་ཞིང་སྲིད་པའི་རྒུད་པ་
ཐམས་ཅད་ཀྱིས་ཟིན་ཏེ་བདེ་བས་ཕོངས་ཤིང་ཉམ་ཐག་པ་འདི་འདྲ་བྱུང་བར་གྱུར་བ་ཡིན་ན་བློ་
གྲོས་དང་ལྡན་པ་སུ་ཞིག་ཆོས་ལ་མོས་པའམ་དོན་གཉེར་གྱི་འདུན་པ་གཏོང་ཞིང་འདོར་མི་རིགས་
པས་ཕོངས་ཤིང་རྒུད་པ་ལས་ཐར་བར་འདོད་པ་རྣམས་ཀྱིས་དམ་པའི་ཆོས་ལ་དོན་གཉེར་གྱི་
འདུན་པ་བསྐྱེད་པར་བྱའོ། དཀར་ཆོས་ཀྱི་རྩ་བ་འདུན་པ་དང་དེའི་རྩ་བ་ལས་འབྲས་ལ་
སེམས་པ་ཡིན་ཚུལ་ནི དེ་ལྟར་ཕོངས་རྒུད་སེལ་བ་ཙམ་དུ་མ་ཟད་རྣམ་དཀར་དགེ་བའི་ཆོས་ཀྱི་
ཕྱོགས་ནི་ཐམས་ཅད་ཀྱི། གཞི་དང་རྩ་བར་འགྱུར་བ་ནི་མོས་པ་སྟེ་འདུན་པ་ཉིད་ཡིན་པར་ཐུབ་
པའི་དབང་བོ་ཆོས་ཐམས་ཅད་མཁྱེན་ཅིང་གཟིགས་པས་གསུངས་ཏེ། འཇམ་དཔལ་ཞིང་
བཀོད་ལས ཆོས་རྣམས་ཐམས་ཅད་རྐྱེན་བཞིན་ཏེ། ། འདུན་པའི་རྩ་ལ་རབ་ཏུ་གནས།
གང་གིས་སྨོན་ལམ་ཅི་བཏབ་པ། ། འབྲས་བུའང་དེ་འདྲ་ཉིད་དུ་འབྱུང་། ཞེས་སོ།
མོས་པ་ཉིད་ལ་བྱས་ནའང་བློ་གྲོས་རྒྱ་མཚོས་ཞུས་པ་ལས། དགེ་བའི་ཆོས་ཐམས་ཅད་ཀྱི་རྩ་
བ་ནི་མོས་པའོ། ཞེས་གསུངས འདིས་འདུན་པ་བསྐྱེད་རིགས་པའི་རྒྱུ་མཚན་དང་དེའི་
ཕན་ཡོན་ཡང་བསྟན་པ་ཡིན་ནོ ། འོ་ན་འདུན་པ་དེ་ཇི་ལྟར་བསྐྱེད་ཅེ་ན། དམ་པའི་ཆོས་
ལ་དོན་གཉིས་གྱི་འདུན་པ་དེ་ཡི་རྩ་བའམ་རྒྱུ་ནི་དུས་རྟག་ཏུ་ནི། དགེ་མི་དགེའི་ལས་དང་རྣམ་
སྨིན་གྱི་འབྲས་བུ་འཇིག་རྟེན་ཕ་རོལ་ཏུ་ཚོར་བ་ཡིད་དུ་འོང་ང་སོ་སོར་མ་འདྲེས་པ་ངེས་པ་
ཅན་མྱོང་ཚུལ་ལ་ཡིད་ཆེས་ཀྱི་དད་པ་་་ཡང་ཡང་ལེགས་པར་བསྒོམ་པ་ཉིད་ཡིན་པས་སོ།
ཡང་ཡིད་ཆེས་ཀྱི་དད་པས་དོན་གཉེར་གྱི་འདུན་པའི་རྒྱུ་བྱེད་པར་གསུངས་པས། མི་དགེ་བའི་
ལས་འབྲས་ལ་ཡིད་ཆེས་ཀྱི་དད་པས་དེ་སྤོང་འདོད་ཀྱི་འདུན་པ་བསྐྱེད་པ་དང་། དགེ་བའི་ལས་
འབྲས་ལ་ཡིད་ཆེས་ཀྱི་དད་པས་དེ་དང་དུ་ལེན་འདོད་ཀྱི་འདུན་པ་སྐྱེད་པར་བྱེད་པ་ཡིན་ལ
དགེ་མི་དགེའི་ལས་འབྲས་ལ་ཡིད་ཆེས་པའི་འཇིག་རྟེན་པའི་ཡང་དག་པའི་ལྟ་བ་ཉིད་སྒོམ་པའི་
ཚུལ བཤེས་སྤྲིངས་ལས གལ་ཏེ་མཐོ་རིས་ཐར་པ་མངོན་བཞེད་ན། ། ཡང་དག་ལྟ་ལ་
གོམས་པ་ཉིད་དུ་མཛོད། ། གང་ཟག་ལོག་པར་ལྟ་བའི་ལེགས་སྤྱད་ཀྱང་། ། ཐམས་ཅད་
187

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
རྣམ་པར་སྨིན་པ་མི་བཟད་ལྡན། ཞེས་སོ། ། དགེ་མི་དགེའི་ལས་འབྲས་སྤྱིར་བསྟན་པ་ནི
འཇིག་རྟེན་འདིར་དབང་ཤེས་འཁོར་དུ་བྱུང་བའི་ལུས་ཀྱི་ཚོར་བ་སྡུག་བསྔལ་དང་ཡིད་ཤེས་
འཁོར་དུ་བྱུང་བའི་སེམས་ཀྱི་ཚོར་བ་ཡིད་མི་བདེ་བ་དང་། གཞན་ཡང་དམྱལ་སོགས་ཀྱི་་་
འཇིགས་པས་མཚོན་གསོད་རྡེག་འཆིང་པ་ལ་སོགས་པ་མི་དང་མི་མིན་ལས་བྱུང་བའི་འཇིགས་པ་
རྣམ་པ་སྣ་ཚོགས་པ་ཇི་སྙེད་ཡོད་པ་རྣམས་དང་ཡིད་ལ་འདོད་པའི་དངོས་པོ་ནོར་ལོངས་སྤྱོད་
དང་གཉེན་གྲོགས་སོགས་དང་བྲལ་ཞིང་མི་འདོད་པའི་རིགས་ཐམས་ཅད་འདུ་བ་ནི། རྒྱུ་སྡིག་
པ་མི་དགེ་བ་འབའ་ཞིག་སྤྱོད་པ་ལས་འབྱུང་བར་འགྱུར་བ་ཡིན་ནོ། ། དགེ་བ་ལ་དོན་གཉེར་
གྱི་འདུན་པ་དྲག་པོས་ཀུན་ནས་བསླངས་ཏེ་ཡིད་ལ་བསམ་པའམ་ཡིད་ཀྱི་སྨོན་པའི་སྒོ་ནས་དགེ་
བའི་ལས་བྱས་ཤིང་བསགས་པས་ནི། སྐྱེ་བའི་གནས་གང་དང་གང་དུ་འགྲོ་བར་འགྱུར་བ
དེ་དང་དེ་ནི་སྔར་བསགས་ཀྱི་བསོད་ནམས་ཀྱི་ལས་དེས་བསྐྱེད་པའི་རྣམ་སྨིན་གྱི་འབྲས་བུ་ཡིད་དུ་
འོང་བའི་ཕན་ཡོན་གྱིས་མངོན་པར་མཆོད་པའི་བདེ་བ་ཉམས་སུ་མྱོང་བར་འགྱུར་བ་ཡིན་ནོ།
མདོ་ལས དེ་བཞིན་བསོད་ནམས་བྱས་པའི་མི། འཇིག་རྟེན་འདི་ནས་ཕ་རོལ་དུ
ཅེས་
ཕྱིན་ཚེ་གཉེན་བཞིན་བསོད་ནམས་དག། འོངས་ནས་མངོན་པ་དགའ་བར་བྱེད།
། འོ་ན་དགེ་བ་ལ་འདུན་པའམ་འདོད་པས་སྨོན་པའི་སྒོ་ནས་སྡིག་པ་བྱས་ཀྱང་བདེ་བ་
འབྱུང་བའི་རྒྱུར་འགྱུར་རམ་སྙམ་ན བདེ་སྡུག་གཉིས་ནི་ལས་ཀྱི་རྗེས་སུ་འབྲང་བ་ཡིན་གྱི་
འདོད་པ་ཙམ་གྱིས་རྗེས་སུ་བྱེད་པ་མ་ཡིན་ཏེ། སྡིག་པ་མི་དགེ་བ་བྱེད་པའི་གང་ཟག་དེས་
འབྲས་བུ་བདེ་བ་ཉམས་སུ་མྱོང་བར་འདོད་པའི་འདུན་པ་ཡོད་ཀྱང་ཆོས་ཉིད་ཀྱིས་གནས་
རིས་གང་དང་གང་དུ་འགྲོ་བར་འགྱུར་བའི་སྐྱེ་གནས་དེ་དང་དེར་ནི་སྔར་བསགས་ཀྱི་སྡིག་པ་དེས་
བསྐྱེད་པའི་སྡུག་བསྔལ་གྱི་ཚོར་བ་རྩུབ་མོའི་མཚོན་གྱིས་རྣམ་པར་འཇོམས་པར་འགྱུར་བས་སོ།
སྔ་མ་ལས། སྡིག་ལས་འཕྲད་ནི་ངེས་པར་ནི། ། མཚོན་བཞིན་གཅོད་པར་མི་བྱེད་ཅིང་།
སྡིག་པའི་ལས་ཀྱི ས་འགྲོ་བ་དང༌། ། ཕ་རོལ་དུ་ནི་མངོན་པར་འགྱུར། ཞེས་དང་
བདག་ཉིད་བདེ་བར་འདོད་པའི་ཕྱིར། དགོད་བཞིན་སྡུག་པའི་ལས་བྱས་པས། ། སྡིག་
ལས་དེ་ཡིན་རྣམ་སྨིན་དག། ངུ་བཞིན་ཉམས་སུ་མྱོང་བར་འགྱུར། ། ཞེས་སོ། ། དགེ་མི་
དགེའི་ལས་འབྲས་ཐུན་མིན་སོ་སོར་བཤད་པ་ལ གཅིག་ཏུ་དཀར་བའི་ལས་འབྲས་ནི བྱང་
ཆུབ་སེམས་དཔའ་རྣམས་མི་འདོད་བཞིན་དུ་མ་ཡི་མངལ་གནས་ཀྱི་འདམ་རྫབ་དྲི་ང་བ་ཅན་དུ་སྐྱེ་
བ་མ་ཡིན་གྱི། དག་པའི་ཞིང་ཁམས་བདེ་བ་ཅན་ལ་སོགས་པར་བསམ་བཞིན་དུ་རྫུས་ཏེ་སྐྱེ་བ་
ཡིན་ལ། དེའང་སྐྱེ་གནས་ཀྱི་ཁྱད་པར་མངལ་གནས་དོག་ཅིང་དྲི་ང་ལ་མེ་དྲོད་ཀྱི་ཚ་བ་ལས་
ཁྱད་པར་དུ་གྱུར་བ། ཡངས་ཤིང་རྒྱ་ཆེ་ལ་ཡིད་དུ་འོང་བའི་དྲི་བཟང་པོ་དང་བདེ་བ་སྐྱེད་པའི་
- 188-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
རེག་བྱ་བསིལ་བའི་ཁྱད་པར་དང་ལྡན་པ་དབྱིབས་དང་ཁ་དོག་མཛེས་པའི་འདབ་མ་ཕྱོགས་ཀུན་
ཏུ་རྒྱས་པའི་པདྨའི་སྙིང་བོ་དགའ་བདེ་མཆོག་དང་ལྡན་པར་གནས་ཤིང་། འཚོ་བའི་ཁྱད་པར་
མི་གཙང་བའི་ཟས་ཀྱིས་བསྐྱེད་པའི་བད་ཀན་གྱི་ཟགས་ཆུས་འཚོ་བ་ལས་ཁྱད་པར་དུ་གྱུར་བ།
འོད་དཔག་མེད་ལ་སོགས་པའི་རྒྱལ་བའི་གསུང་དབྱངས་སྙན་པོ་ཡན་ལག་དྲུག་ཅུ་དང་ལྡན་པར་
ལེགས་པར་བསྟན་པའི་དམ་པའི་ཆོས་ཡིད་བདེ་བར་བྱེད་པའི་རོ་མཆོག་དང་ལྡན་པའི་ཞལ་ཟས་
ཀྱིས་ལུས་ཀྱི་གཟི་མདངས་དང་བརྗིད་བག་བསྐྱེད་པར་བྱས་པ། སྐྱེ་ཚུལ་གྱི་ཁྱད་པར་མངལ་གྱི་
དྲི་མས་གོས་ཤིང་མངལ་སྒོ་དོག་པས་བཙིར་ཤིང་བཅར་ལ་མནན་པ་བཞིན་དུ་སྡུག་བསྔལ་གྱི་ཚོར་
བ་འབྱུང་བ་ལས་ཁྱད་པར་དུ་གྱུར་བ། ཐུབ་པ་དེ་བཞིན་གཤེགས་པས་ལུས་ཡོངས་སུ་སྨིན་པའི་
དུས་མཁྱེན་ནས་སྐུ་ལུས་སྤྲོས་པའི་འོད་དང་འོད་ཟེར་གྱི་ཚོགས་ཀྱིས་ཁ་ཕྱེ་ཞིང་རྒྱས་པར་བྱས་པའི་
མེ་ཏོག་པདྨ་ལས་བརྫུས་ཏེ་བྱུང་བའམ་སྐྱེ་བ། ལུས་ཀྱི་ཁྱད་པར་མཚན་དང༌། དཔེ་བྱད་ཀྱིས་
སྤྲས་པའི་སྐུ་ལུས་མཆོག་ཏུ་གྱུར་བ་མངའ་བ་ཅན། ཡོངས་འཛིན་གྱི་ཁྱད་པར་ཕ་མ་སོགས་ཐ་
མལ་གྱི་སྐྱེ་བོས་ཡོངས་སུ་འཛིན་པ་ལས་ཁྱད་པར་དུ་གྱུར་བ། སྣང་མཐའི་རྒྱལ་བོ་ལ་སོགས་པའི་
རྒྱལ་བའི་མདུན་ནམ་སྤྱན་སྔར་གནས་ནས་དེས་ཆོས་ཀྱིས་སྐྱོང་བ་སྟེ། ཁྱད་པར་གྱི་ཆོས་དེ་དག་
དང་ལྡན་པའི་བདེ་བར་གཤེགས་པ་རྣམས་ཀྱི་སྲས་སུ་ནི་གཅིག་ཏུ་རྣམ་པར་དཀར་པའི་ལས་དགེ་
བས་སྐྱེ་བར་འགྱུར་རོ། ། འདི་ནི་འདྲེས་མའི་ལས་ཀྱིས་མངལ་སྐྱེས་ཀྱི་མི་ལྟ་བུའི་སྐྱེ་ཚུལ་ལས་
ཁྱད་པར་དུ་འཕགས་པའི་སྐྱེ་ཚུལ་ལོ། འདུལ་བ་ལུང་ལས བསོད་ནམས་བྱས་པ་འདིར་
དགའ་ཕྱི་མར་དགའ། གཉིས་ཀར་དགའ་སྟེ་དེ་ནི་རབ་ཏུ་དགའ། ། ལས་རྣམས་སྨིན་
མཐོང་དེ་དགའ་རབ་ཏུ་དགའ ། འགྲོ་བ་བཟང་བོར་སོང་ལ་ཕྱིར་ཞིང་དགའ། ། ཞེས་
སོ། ། གཅིག་ཏུ་གནག་པའི་ལས་འབྲས་ནི། སྲོག་གཅོད་སོགས་སྡིག་པ་མི་དགེ་བའི་ལས་
ཆེན་པོ་བསགས་པའི་གང་ཟག་དག་ཚ་དམྱལ་རྣམས་སུ་སྐྱེས་པ་ན་རང་གི་ལས་ངན་པའི་དབང་
གིས་སྣང་བའི་གཤིན་རྗེའི་ཕོ་ཉ་འཇིགས་སུ་རུང་པའི་ཉམས་འགྱུར་དང་ལྡན་པའི་སྐྱེས་བུ་རྣམས་
ཀྱིས་དམྱལ་བ་པ་གཞོན་ཤ་དང་ལྡན་པ་དེ་ཡི་ལུས་ཀྱི་པགས་པ་མ་ལུས་པ་མཚོན་ཆ་རྣོན་པོ་མེ་རབ་
ཏུ་འབར་བ་རྣམས་ཀྱིས་བཤུས་ཏེ་ཕྲལ་བར་བྱས་པའི་སྡུག་བསྔལ་གྱིས་ཤིན་ཏུ་ཉམ་ཐག་པར་གྱུར་
ཅིང་ད་དུང་དེར་མ་ཟད་དུས་མཐའི་མེ་ལས་ཀྱང་རབ་ཏུ་ཚ་བའི་དམྱལ་བའི་མེ་ཡིས་བཞུས་
པའི་ཟངས་ཞུན་ཁོལ་མ་དེའི་ལུས་ལ་བླུགས་ཏེ་བསྲེགས་པར་གྱུར་པའི་སྡུག་བསྔལ་ཆེས་ཆེར་
བཟོད་པར་དཀའ་ལ་སླར་ཡང་དེ་ལྟར་བསྲེགས་པའི་ལུས་ཀྱི་ལྷག་མ་ལ་མེ་རབ་ཏུ་འབར་བའི་རལ་
གྲི་དང་མདུང་ཐུང་སོགས་མཚོན་ཆ་དག་གིས་ཡང་ཡང་བསྣུན་པའི་ཚེ་ཤ་ཡི་དུམ་བུ་ཚལ་པར་བྱས་
པ་བརྒྱ་ཕྲག་དུ་མ་ཕྱོགས་བརྒྱར་ལྷགས་ཤིང་ཐོར་བར་གྱུར་ཏེ། མེ་ཤིན་ཏུ་འབར་བའི་ལྕགས་
189

༄༅།།གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བསྲེགས་ཀྱི་ས་གཞིར་ལྟུང་བའམ་འགྱེལ་ཞིང་འགྲེམ་པའི་སྡུག་བསྔལ་ལ་ལན་གྲངས་དུ་མར་ཡང་
ཡང་སྤྱོད་པ་ནི། མཚམས་མེད་དང་ཆོས་སྤོང་སོགས་གཅིག་ཏུ་གནག་པའི་ལས་མི་དགེ་ཉེས་
དམིགས་ཆེ་ལ་གྲངས་མང་པོ་བྱས་པས་མྱོང་བའོ། ། དེ་ནི་སྔ་མ་ལས སྡིག་པ་བྱས་པ་འདིར་
ཚིག་ཕྱི་མར་ཚིག གཉིས་ཀར་ཚིག་སྟེ་དེ་ནི་རབ་ཏུ་ཚིག། ལས་རྣམ་སྨིན་མཐོང་དེ་ཚིག་
རབ་ཏུ་ཚིག། འགྲོ་བ་ངན་པར་སོང་བ་ཕྱིར་ཞིང་ཚིག། ཅེས་སོ དེ་དག་གིས་ནི་གཙོ་
བོར་ལས་ངེས་པའི་ཚུལ་བསྟན་ཏོ། ། གཞན་ཡང་ལས་མ་བྱས་པ་དང་མི་འཕྲད་པ་དང་བྱས་
པ་ཆུད་མི་ཟ་བ་ནི། ཟླ་བ་སྒྲོན་མེར དེ་ཡང་བྱས་ན་རེག་པར་མི་འགྱུར་མིན གཞན་
གྱིས་བྱས་པ་ཚོར་བར་འགྱུར་པའང་མིན། ། ཞེས་སོགས་གསུངས་པ་ལྟར་རོ། ། དོན་
བསྡུས་ནས་འདུན་པ་བསྐྱེད་པར་གདམས་པ་ནི། དེ་ལྟར་དགེ་བའི་ཕན་ཡོན་དང་སྡིག་པའི་
ཉེས་དམིགས་ཤིན་ཏུ་ཆེ་བའི་རྒྱུ་མཚན་དེ་བས་ན་ལས་འབྲས་ཚུལ་བཞིན་དུ་བསམ་ནས་ཕྱིན་ཆད་
མི་དགེ་བ་སྤོང་པ་དང་དགེ་བའི་ཕྱོགས་ཁོ་ན་གསོག་པ་ལ་མོས་པ་སྟེ་འདུན་པ་བསྐྱེད་པར་བྱ་ཞིང་
བསམ་པ་ཐག་པ་ནས་གུས་པ་ཉིད་དུ་ལས་འབྲས་ལ་ཡིད་ཆེས་ཀྱི་དད་པ་བརྟན་པོ་བསྒོམ་པར་
བྱའོ ཚོམས་ལས མཁའ་ལ་བྱ་དག་གནས་པ་དེའི། ། གྲིབ་མ་ལྷན་ཅིག་འགྲོ་བ་
བཞིན ལེགས་པར་བྱས་དང་ཉེ་བར་བྱས དེ་དག་འགྲོ་བའི་རྗེས་སུ་འབྲང་།
ཞེས་དང༌། བཤེས་སྤྲིངས་ལས། སྡིག་པའི་ལས་རྣམས་བྱས་པ་འགའ་ཡང་ནི དེ་ཡི་
མོད་ལ་མཚོན་བཞིན་མི་གཅོད་ཀྱང་། ། འཆི་བའི་དུས་ལ་བབ་ན་ལས་རྣམས་ཀྱི། འབྲས་
བུ་གང་ལེགས་དེ་ནི་མངོན་པར་འགྱུར། ། ཞེས་པ་ལྟར་རོ།
གཉིས་པ་བརྟན་པའམ་ང་རྒྱལ་གྱི་དཔུང་བཤད་པ་ལ་གཉིས སྤྱིར་བཤད་པ་དང་
བྱེ་བྲག་ཏུ་བཤད་པའོ །དང་པོ་ནི། རྡོ་རྗེ་རྒྱལ་མཚན་སོགས་ཏེ། དེ་ལ་ལེགས་པར་བརྟགས་
ནས་བྱ་བ་རྩོམ་དགོས་པ་ནི། མདོ་སྡེ་ཕལ་བོ་ཆེའི་རྡོ་རྗེ་རྒྱལ་མཚན་གྱི་བསྔོ་བའི་ལེའུ་དྲུག་པ་
ལས་གསུངས་པའི་དོན ལྷའི་བུ་ཉི་མ་འཆར་བ་ནི། དམུས་ལོང་དང་རི་མི་མཉམ་པ་སོགས་
ཀྱི་ཉེས་པས་མི་ལྡོག་པར་འོས་སུ་གྱུར་པའི་ཡུལ་རྣམས་སྣང་བར་བྱེད་པ་ལྟར བྱང་ཆུབ་སེམས་
དཔའ་གཞན་གྱི་དོན་དུ་འཆར་བ་ཡང་སེམས་ཅན་གྱི་ཉེས་བ་སྣ་ཚོགས་ཀྱིས་མི་ལྡོག་ཅིང་འོས་སུ་
གྱུར་བའི་གདུལ་བྱ་རྣམས་སྨིན་ཅིང་གྲོལ་བར་བྱེད་དོ་ཅེས་གསུངས་པའི་ཆོ་ག་ཡིས་གཞན་དོན་དུ་
དགེ་བའི་ལས་རྣམས་བརྩམས་ནས་གང་བརྩམས་པ་དེ་ཉིད་ཅི་ནས་ཀྱང་བདག་གིས་མཐར་ཕྱིན་
པར་བྱས་ནས་བསྒྲུབ་པར་ནུས་སོ་སྙམ་པའི་ང་རྒྱལ་བརྟན་པོ་བསྒོམ་པར་བྱའོ། ། དེ་ལྟར་
བརྩོན་འགྲུས་རྩོམ་པའི་བྱ་བ་ལ་འཇུག་པའི་ཚེ་ཡང་དང་པོ་མ་བརྟགས་པར་ཅི་རུང་རུང་དུ་མི་
མཇུག་པར་གང་ལ་བྱ་བར་འདོད་པའི་དོན་དེ་སྒྲུབ་པའི་རྒྱུ་རང་གི་བློའི་འབྱོར་བའམ་ནུས་བ་ཡོད་
190-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
མེད་ལེགས་པར་བརྟགས་ནས་ནི། སྒྲུབ་པའི་ནུས་པ་སྟོབས་ལྡན་ཡོད་ན་བྱ་བ་དེ་ཉིད་བརྩམ་
མམ་ཡང་ན་སྟེ་སྒྲུབ་པའི་ནུས་པ་མེད་ན་བྱ་བ་དེ་མི་བརྩམ་པ་སྟེ་འཇུག་པར་མི་བྱའོ། འདི་ནི་
ལས་དང་པོ་པའི་ལམ་ལ་སློབ་པའི་ཚུལ་ཏེ དཔལ་དབྱིག་གིས་ཞུས་པར གལ་ཏེ་བསླབ་
པའི་གཞི་ལྔ་ལ་སློབ་པར་མི་ནུས་ནའང༌། དེའི་བཞིའ མ་གསུམ་མམ་གཉིས་སམ་དེའི་ནང་ནས་
བསླབ་པའི་གཞི་གཅིག་ལ་བསླབ་པར་བྱའོ ། ཞེས་པ་ལྟར་རོ། སྒྲུབ་པའི་ནུས་པ་མེད་པ་
ནི་དང་པོ་ནས་མ་བརྩམས་པ་ཉིད་མཆོག་ཡིན་གྱི། བྱ་བ་གང་བརྩམས་ནས་དེ་ལ་ཞུགས་པ་ན་
མཐར་མ་ཕྱིན་པའི་བར་སྐབས་སུ་དམ་བཅས་པའི་དོན་དེ་ལས་ནམ་ཡང་ལྡོག་པར་མི་བྱའོ། །
དེ་ཡང་བྱ་བ་དེ་ལ་ཞུགས་ནས་བར་སྐབས་སུ་དོར་བ་ལས དང་པོ་ནས་མ་བརྩམས་པ་མཆོག་
ཡིན་ཏེ་དེ་ལ་དམ་བཅའ་ཉམས་པའི་ཉེས་པ་མི་འབྱུང་བའི་ཕྱིར་རོ། ། བརྩམས་ནས་དོར་བའི་
ཉེས་དམིགས་ནི། བརྩམས་ནས་དམ་བཅས་པ་བར་མ་དོར་དོར་བ་ལ་ཉེས་པ་ཅི་ཡོད་ཅེ་ན།
ཚེ་འདིར་བྱ་བ་དེ་བརྩམས་ནས་དེ་ལས་ཕྱིར་ལོག་ན་སྐྱེ་བ་གཞན་དུ་ཡང་དེའི་བྱེད་པ་རྒྱུ་མཐུན་
གྱིས་བརྩམས་ནས་ལྡོག་པའི་ཉེས་པ་དེ་གོམས་པས་བསླབ་པ་ཁས་བླངས་པ་སོགས་ཉམས་ཤིང་
དེ་ལྟར་དམ་བཅས་པ་ཉམས་པས་བུ་བྱེད་འབྲས་ཚེ་དེར་སྡིག་པ་འཕེལ་པ་དང་སྐྱེ་བ་
གཞན་དུའང་སྡིག་པ་དེའི་རྣམ་སྨིན་གྱི་འབྲས་བུ་སྡུག་བསྔལ་འཕེལ་བར་འགྱུར་བ་དང་། བྱ་བ་
སྔ་མ་བཤོལ་ནས་ཕྱི་མ་བརྩམས་པའི་དགེ་བའི་བྱ་བ་གཞན་དེ་ཡང་ཉམས་པའམ་མ་ཆུད་འཛའ་
པས་དམན་པར་འགྱུར་བ་དང་། སྔར་བརྩམས་ནས་དོར་བའི་ལས་དེ་ཉིད་ཀྱི་འབྲས་བུའི་དུས་
ཀྱང་ནི། ཤིན་ཏུ་རིང་དུ་འགོར་བས་འབྲས་བུའ ང་དམན་པར་འགྱུར་ལ བརྩམས་ནས་དོར་
བའི་བྱ་བ་སྔ་མ་དེ་སྔར་ཡང་མཐར་ཕྱིན་མ་པའི་དབང་གིས་ཕྱིས་ཀྱང་དེ་ཉིད་རྫོགས་པར་འགྲུབ་
པར་མི་འགྱུར་བ་སྟེ་ཉེས་པ་ལྔའོ
གཉིས་པ་བྱེ་བྲག་ཏུ་བཤད་པ་ལ་གཉིས། བསྡུས་ཏེ་མདོར་བསྟན་པ་དང་། སོ་སོར་
རྒྱས་པར་བཤད་པའོ། ། དང་པོ་ནི། ལས་དང་ཉོན་མོངས་སོགས་ཏེ། དེ་ལྟར་དམ་
བཅས་པ་དེ་མཐར་ཕྱིན་པར་འདོད་པས་ང་རྒྱལ་རྣམ་པ་གསུམ་བསྒོམ་པར་བྱ་བ་ལ། གཞན་
དོན་དུ་དགེ་བ་ལ་སྤྲོ་བས་འཇུག་པ་ལས་ཀྱི་ང་རྒྱལ་དང་། སྤང་བྱ་ཉོན་མོངས་པ་གཞོམ་པར་
འདོད་པ་ཉོན་མོངས་པའི་ང་རྒྱལ་དང་གཞན་གྱི་བྱ་བ་སྒྲུབ་པ་དང་སྤང་བྱ་ཉོན་མོངས་པ་
གཞོམ་པ་སོགས་བདག་གིས་ནུས་སོ་སྙམ་པ་ནུས་པའི་ང་རྒྱལ་ཏེ། དེ་གསུམ་པོ་དག་ལ་ཞུམ་པ་
མེད་པར་སྙིང་སྟོབས་བསྐྱེད་ནས་ང་རྒྱལ་བརྟན་པོ་བྱའོ། ། གཉིས་པ་སོ་སོར་རྒྱས་པར་བཤད་
པ་ལ་གསུམ ལས་ཀྱི་ང་རྒྱལ ནུས་པའི་ང་རྒྱལ། ཉོན་མོངས་པའི་ང་རྒྱལ་ལོ ། དང་
པོ་ནི། བདག་ཉིད་གཅིག་པུས་སོགས་ཏེ། དེ་ལ་ལས་ཀྱི་ང་རྒྱལ་ངོས་བཟུང་བ་ནི། རང་
- 191

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
གཞན་གྱི་དོན་དུ་ལམ་ཉམས་སུ་ལེན་པ་སོགས་ཁ་ན་མ་ཐོ་བ་མེད་པ་དགེ་བའི་ལས་བྱ་འོས་པ་
རྣམས་སྒྲུབ་པ་ན་གཞན་སུ་ལའང་གྲོགས་ཀྱི་ལྟོས་པ་མི་འཆའ་བར་འདི་དག་ནི་བདག་གཅིག་པུས་
བསྒྲུབ་པར་བྱའོ་ཞེས་སྙིང་སྟོབས་བརྟན་པོ་བསྐྱེད་པ་འདི་ནི་ལས་ཀྱི་ང་རྒྱལ་ཡིན་ཏེ་ཞེས་པ་སྟེ
དེ་ལྟར་བསམ་དགོས་པའི་རྒྱུ་མཚན་ནི གཞན་དོན་དུ་བྱ་བར་འོས་པའི་ལས་ཐམས་ཅད་
གྲོགས་གཞན་ལ་མི་ལྟོས་པར་རང་གི་བསྒྲུབ་པར་བྱ་དགོས་ཏེ ཉོན་མོངས་པའི་གཞན་དབང་
དུ་བྱས་ནས་རང་དབང་མེད་པར་གྱུར་བའི་འཇིག་རྟེན་སྐྱེ་བོའི་ཚོགས་འདིས། ཚེ་འདིར་རང་
དོན་ཙམ་ཡང་སྒྲུབ་པར་མི་ནུས་པས་ན། འགྲོ་བ་ཕལ་བས་བྱང་ཆུབ་སེམས་དཔའ་བདག་ལྟར་
གཞན་དོན་གྱི་ཁུར་ཐམས་ཅད་རང་གི་མགོར་བླངས་ནས་གཞན་དོན་འབའ་ཞིག་སྒྲུབ་པ་ལ་
བརྩོན་མི་ནུས་ཏེ་ག་ལ་ནུས དེ་ལྟར་འགྲོ་བ་ཕལ་བས་རང་དོན་ཙམ་ཡང་བྱ་མི་ནུས་བྱང་
སེམས་བདག་གིས་རང་གཞན་གྱི་དོན་ཐམས་ཅད་སྒྲུབ་ནུས་པའི་ཕྱིར་གཞན་ལ་ལྟོས་པ་ལ་དགོས་
པ་མེད་པའི་རྒྱུ་མཚན་དེ་བས་ན་བདག་གིས་ནི་གཞན་དོན་བསྒྲུབ་པའི་བྱ་བ་གང་ཡོད་པ་འདི་
ཐམས་ཅད་སུ་ལའང་ལྟོས་པ་མེད་པར་བྱའོ་སྙམ་པའོ། ། བཤེས་སྤྲིངས་ལས། ཐར་བ་རང་
ལ་རག་ལུས་འདི་ལ་ནི། གཞན་གྱིས་གྲོགས་བགྱིད་ཅི་ཡང་མ་མཆིས་ཀྱི ། ཞེས་པ་ལྟར་
རོ། དམན་ལས་ཐམས་ཅད་ལ་ཁུར་འཛིན་པའི་ང་རྒྱལ་བྱ་བ་ནི། གཞན་གྱིས་ལས་ཐམས་
ཅད་བྱ་དགོས་ནའང་དམན་པའི་ལས་བྱེད་པ་ངོ་ཚའོ་ཞེ་ན། རང་དོན་ཙམ་བྱེད་པར་འདོད་
པའི་སྐྱེ་བོ་ཕལ་བ་གཞན་དག་གིས་མི་གཙང་བ་འཕྱག་པ་དང་ཁུར་ཆེན་པོ་འཁུར་པ་དང་ཞིང་
ལས་སོགས་དམན་ཞིང་ཐ་ཆད་ཀྱི་ལས་རང་སྟོབས་ཀྱིས་སྤྲོ་བཞིན་དུ་ཅི་དགར་བྱེད་པ་མཐོང་ན་
མགོ་ལ་སེམས་ཅན་ཐམས་ཅད་ཀྱི་བྱ་བའི་ཁུར་ཆེན་པོ་འཁྱེར་བ་བདག་ཉིད་ཀྱང་ནི་རྗེ་བོ་ལྟ་བུའི་
སེམས་ཅན་དེ་དག་གི་བྲན་གཡོག་ལྟ་བུ་ཡིན་པས་ན་དེའི་གྲོགས་བྱེད་པ་ཇི་ལྟར་སོས་དལ་དུ་
འདུག་སྟེ་འདུག་པར་མི་རིགས་པས་གཞན་གྱིས་བྱ་བའི་ལས་ཐམས་ཅད་རང་གིས་སྒྲུབ་པ་ལ་སྤྲོ་
བས་འཇུག་པར་བྱའོ། ། གཞན་དག་དམན་པའི་ལས་བྱེད་པ་ལའང་རང་གིས་ཁུར་དུ་བླངས་
ནས་གྲོགས་མི་བྱེད་ནུས་པའི་བྱང་སེམས་བདག་ནི་གཞན་ལས་ལྷག་གོ་སྙམ་དུ་མཐོ་བའི་རྣམ་པ་
ཅན་དུ་འཇུག་པའི་ང་རྒྱལ་གྱིས་ནི་ལས་དེ་མི་བྱེད་དེ། བདག་ལ་འདི་ཕྱི་གཉིས་ཀར་གནོད་པ་
སྐྱེད་བྱེད་ཀྱི་ཉོན་མོངས་པའི་ང་རྒྱལ་དེ་མེད་པར་ཞི་ཞིང་དུལ་བར་གནས་པ་ནི། རྒྱལ་སྲས་ཀྱི་
སྤྱོད་པའི་མཆོག་ཡིན་པས་ཉོན་མོངས་པའི་ང་རྒྱལ་དེ་སྤང་པར་བྱའོ། ། མདོར་ན་ཕ་རོལ་གྱི་
ལས་སྒྲུབ་པ་ན་གཞན་ཁྱད་དུ་བསད་ནས་རློམ་པས་སྒྲུབ་པ་མིན་གྱི་བརྩེ་བའི་རྣམ་པ་ཅན་དུ་
བལྟས་ནས་ཉོན་མོངས་པའི་ང་རྒྱལ་དང་མ་འདྲེས་པར་སྒྲུབ་པ་ཡིན་ནོ།
གཉིས་པ་ནུས་པའི་ང་རྒྱལ་ནི། ཤི་བའི་སྦྲུལ་དང་སོགས་ཏེ། དེ་ཡང་ཉོན་མོངས་པ་
192 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ལས་རྒྱལ་བའི་ང་རྒྱལ་ལ་གནས་པར་བྱ་བ་ལ། ང་རྒྱལ་བསྐྱེད་དགོས་པའི་རྒྱུ་མཚན་ནི། ཉོན་
མོངས་པ་སྤོང་པ་ལ་གཉེན་པོའི་སྟོབས་ཆེན་པོ་བསྐྱེད་ནས་ང་རྒྱལ་བྱ་དགོས་ཏེ། དཔེར་ན་ཤི་
བའི་སྦྲུལ་གྱི་རོ་དང་ཕྲད་པར་གྱུར་ན། བྱ་ཁྭ་ཏ་ཡང་མཁའ་ལྡིང་ལྟ་བུར་འཇིགས་པ་དང་བག་
ཚ་བ་མེད་པར་བརྙས་ཐབས་ཀྱིས་དེ་ཟ་བར་སྤྱོད་པ་དེ་བཞིན་དུ གལ་ཏེ་བདག་ཉིད་གཉེན་
པོའི་ཉམས་སྟོབས་ཆུང་པའམ་དཔའ་བརྟན་གྱི་ནུས་པ་ཆུང་ཞིང་སྲོ་ཤི་བར་གྱུར་ན། མི་མཐུན་
ཕྱོགས་ཉོན་མོངས་པས་བསྐྱེད་པའི་ལྟུང་བ་ཆེན་པོ་ལྟ་ཞོག་ལྟུང་བ་ཆུང་ངུའང་ལམ་སྒྲུབ་པ་ལ་བར་
ཆད་བྱེད་པའི་སྒོ་ནས་ཤིན་ཏུ་གནོད་པར་བྱེད་པའི་ཕྱིར་དཔའ་བརྟན་ནུས་པའི་ང་ང་རྒྱལ་བརྟན་པོ་
བྱའོ ། དེ་ལྟར་གཉེན་པོ་བརྩོན་འགྲུས་ཀྱི་སྟོབས་བསྐྱེད་མི་ནུས་པའམ་བདག་ལྟ་བུའི་ཉོན་
མོངས་པའི་གཉེན་པོ་བསྐྱེད་ག་ལ་ནུས་སྙམ་དུ་བསམ་པ་ཞུམ་པ་དང་བཅས་ཤིང་སྦྱོར་བས་ཉོན་
མོངས་པ་སྤོང་པ་ལ་རྩོལ་བ་དོར་ནས་ལུས་སེམས་ཀྱི་འཇུག་པ་ཞན་ཞིང་ལེ་ལོའི་དབང་གིས་སྤྲོ་བ་
མེད་པ་དེ་ལ ཕོངས་པའི་གནས་སྐ བས་འབའ་ཞིག་ལས་ནམ་ཡང་ཕོངས་པ་དེ་ལས་ཐར་བའི་
སྐབས་རྣམ་པ་ཀུན་ཏུ་ཡོད་དམ་ཅི་སྟེ་མེད་དོ། ། དེ་བས་ན་བསམ་པ་མ་ཞུམ་པར་གཉེན་པོ་
སྟོབས་བསྐྱེད་པའི་ང་རྒྱལ་དང་སྦྱོར་བས་ཉོན་མོངས་པ་སྤོང་པ་ལ་སྤྲོ་པ་བརྟན་པོ་དང་བཅས་པའི་
ལུས་སེམས་ཀྱིས་རྩོལ་བ་བསྐྱེད་པར་བྱས་ནས་དྲན་ཤེས་བསྟེན་པས་ན། ཉོན་མོངས་པ་སྐྱེ་བའི་
སྐབས་མི་འབྱེད་ཕྱིར་སྤང་བྱ་ཉོན་མོངས་པ་ཆུང་ངུ་ལྟ་ཞོག་ཆེན་པོ་ཡིས་ཀྱང་ཐུབ་པ་དཀའ་སྟེ
དེ་ལྟར་ཞུམ་ན་ཉོན་མོངས་པ་དང་དེའི་བསྐྱེད་པའི་ལྟུང་བས་ཚུར་འཇོམས་སུ་འོངས་པ་དང་
བསམ་པ་ང་རྒྱལ་སྐྱེད་ཅིང་སྦྱོར་བ་བརྩོན་འགྲུས་བསྐྱེད་ན་མི་མཐུན་པའི་ཕྱོགས་ཆེན་པོ་ཡིས་ཀྱང་
ཐུབ་པར་དཀའ་བའི་རྒྱུ་མཚན་དེ་ལྟ་བས་ན་གཉེན་པོ་ང་རྒྱལ་གྱི་སེམས་ནི་རབ་ཏུ་བརྟན་པ་
བསྐྱེད་པར་བྱ་བ་ཡིས མི་མཐུན་ཕྱོགས་ཀྱི་ཉོན་མོངས་པ་དང་དེའི་དབང་གིས་བྱུང་བའི་ལྟུང་
བ་རྣམས་ནི་ས་བོན་དང་བཅས་པ་དྲུངས་ནས་ཕྱུང་བའི་ཚུལ་གྱིས་རྣམ་པར་གཞོམ་པར་བྱ་སྟེ
དེ་ལས་གཞན་དུ་ལམ་སྒྲུབ་པ་པོ་བདག་ནི་ཉོན་མོངས་པ་དང་ལྟུང་པས་ཚུར་ཕམ་པར་བྱས་ན
ཁམས་གསུམ་གྱི་ཉོན་མོངས་པ་སོགས་མི་མཐུན་ཕྱོགས་ཐམས་ཅད་ལས་རྒྱལ་བའི་རྒྱལ་བ་རྫོགས་
པའི་སངས་རྒྱས་ཉིད་དུ་འགྱུར་བར་འདོད་པ་ནི་རྣམ་པ་ཀུན་ཏུ་མ་འབྲེལ་བས་གཞན་དག་ཁྲེལ་
ནས་བཞད་གད་ཀྱི་གནས་སུ་འགྱུར་རོ། གཉེན་པོ་ང་རྒྱལ་ལ་གནས་པར་གདམས་པ་ནི
རྒྱུ་མཚན་དེས་ན་བདག་གིས་གཉེན་པོ་ང་རྒྱལ་གྱི་གོ་ཆ་ཆེན་པོ་བགོས་ནས་སྤང་བྱ་མི་མཐུན་
ཕྱོགས་ཁམས་གསུམ་གྱི་ཉོན་མོངས་པའི་དགྲ་ཚོགས་ཀུན་ལས་རྒྱལ་བར་བྱ་སྟེ་ཞེས་ཉོན་མོངས་པ་
རྣམས་ཁྱད་དུ་བསད་ནས་བདག་ལས་ནི་ཁམས་གསུམ་གྱི་ཉོན་མོངས་པ་སུ་ཡང་རྒྱལ་བར་མི་བྱ་
སྙམ་དུ་མི་མཐུན་པའི་ཕྱོགས་འཇོམས་པ་ལ་བློའི་དཔའ་གདེང་བརྟན་པོ་བསྐྱེད་ནས་གཉེན་པོ་ང་
193

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
རྒྱལ་ལ་གནས་པར་བྱ་ལ། དེ་ཡང་སུ་ཇི་ལྟ་བུ་ཞིག་གིས་ནི་བདུད་དང་མུ་སྟེགས་སོགས་རི་
དྭགས་ཀྱི་ཚོགས་ཐམས་ཅད་འཇོམས་ཤིང་སྐྲག་པར་མཛད་པ་རྒྱལ་བ་མི་ཡི་སེང་གེའི་སྲས་སུ་གྱུར་
བ་བྱང་ཆུབ་སེམས་དཔའ་བདག་གིས་སོ་ཞེས་ཏེ ང་རྒྱལ་ཇི་ལྟ་བུ་ལ་གནས་ན་སྤང་བྱ་ཉོན་
མོངས་པའི་ཕྱོགས་ཀྱིས་ཚུར་ལ་གླགས་མི་རྙེད་ཅིང་ཕར་ཟིལ་གྱིས་གནོན་ནུས་པའི་ང་རྒྱལ་གྱི་
མཆོག་འདི་ལ་གནས་པར་བྱ་སྟེ། དཔེར་ན་སེང་གེའི་ཕྲུག་གུ་ལ་ཡང་རི་དྭགས་ཐམས་ཅད་ཀྱིས་
ཚུར་གླགས་མི་རྙེད་པས་མི་འཇིགས་པ་ཐོབ་ཅིང་ཕར་ཟིལ་གྱིས་གནོན་ནུས་པ་བཞིན་དུའོ།
གཞན་དོན་སྒྲུབ་པ་དང་ཉོན་མོངས་པ་སྤོང་པ་སོགས་གཞན་གྱིས་མི་ནུས་པ་བདག་གིས་ནུས་སོ་
སྙམ་པ་ང་རྒྱལ་དང་ཆོས་མཐུན་པས་དེ་ལྟར་བཏགས་པའོ། ། ཉོན་མོངས་པའི་ང་རྒྱལ་ཅན་ལ་
སྨད་པ་ནི། ཐ་མལ་གྱི་དགྲ་ལས་རྒྱལ་བའི་ང་རྒྱལ་ཅན་དཔའ་བོར་གྲགས་པ་དེ་ཡང་བསྔགས་
པར་འོས་པའི་ང་རྒྱལ་ཅན་ཡིན་ནམ་ཞེ་ན། འགྲོ་བ་གང་ཞིག་འཇིག་ལྟ་ལ་བརྟེན་ནས་སེམས་
ཁེངས་པའི་རྣམ་པ་ཅན་གྱི་ཉོན་མོངས་པའི་ང་རྒྱལ་རྣམ་པ་བདུན་པོ་གང་རུང་རམ་ཁྱད་པར་ང་
རྒྱལ་ལས་ཀྱང་ང་རྒྱལ་གྱིས་རྒྱུད་བཅོམ་ཞིང་ཟིལ་གྱིས་མནན་པ་དེ་ནི ཉོན་མོངས་པའི་གཞན་
དབང་དུ་སོང་པའི་དམན་པ་སྙིང་རྗེའི་གནས་སུ་གྱུར་བའི་ཉོན་མོངས་པ་ཅན་ཡིན་གྱི་བསྔགས་
པར་འོས་པའི་གཉེན་པོའི་ང་རྒྱལ་ཆེན་པོ་ཅན་ནི་མ་ཡིན་ཏེ། གཉེན་པོའི་ང་རྒྱལ་ཅན་ཡིན་ན་
ཉོན་མོངས་པའི་དགྲའི་དབང་དུ་མི་འགྲོ་ལ ཐ་མལ་གྱི་ང་རྒྱལ་གྱིས་སེམས་ཁེངས་པའི་སྐྱེ་བོ་དེ་
དག་ནི་ཉོན་མོངས་པའི་ང་རྒྱལ་གྱི་དགྲའི་དབང་དུ་འགྱུར་བའི་ཕྱིར་རོ། ། ཉོན་མོངས་པའི་ང་
རྒྱལ་གྱི་དབང་དུ་སོང་པ་ལ་ཉེས་དམིགས་ཅི་ཡོད་ཅེ་ན་ཉེས་པ་འདི་དག་ཡོད་དེ། ཉོན་མོངས་
པའི་ང་རྒྱལ་གྱིས་སེམས་རྒྱུད་ཁེངས་ནས་ཉེས་སྤྱོད་སྣ་ཚོགས་ལ་ཞུགས་པས། དམྱལ་བ་ལ་
སོགས་པའི་ངན་འགྲོར་ཉོན་མོངས་པའི་ང་རྒྱལ་གྱི་དགྲ་བོས་དབང་མེད་དུ་ཁྲིད་ཅིང་ངན་སོང་གི་
སྡུག་བསྔལ་བཟོད་དཀའ་བ་དུ་མ་ལ་སྦྱོར་བར་བྱས་ཏེ མཐའ་དེ་ལས་ཐར་ནས་བརྒྱ་ལ་མི་ཡི་
ལུས་སུ་སྐྱེས་ནའང་ཡིད་བདེ་བ་སོགས་ལ་ལོངས་སྤྱོད་པའི་དགའ་སྟོན་ཐམས་ཅད་སྔར་གྱི་ང་རྒྱལ་
གྱི་ཉེས་པས་བཅོམ་ནས་ཡིད་མི་དགའ་བ་ལ་རྟག་ཏུ་གནས་པ་དང་། རང་ལ་འཚོ་བའི་ཟས་
གོས་མེད་པས་སློང་མོ་ལ་བརྟེན་ནས་གཞན་གྱིས་སྦྱིན་པའི་ཟན་ཟ་བས་འཚོ་བ་དང་གཞན་དབང་
དུ་གྱུར་ཅིང་གཞན་གྱི་ཟས་ཟོས་ནས་ལས་བྱེད་པའི་བྲན་གཡོག་དང་ནི། རྟོག་དཔྱོད་མེད་ཅིང་
བླང་དོར་ལ་རྨོངས་པའི་གླེན་པ་དང༌། གཟུགས་མི་མཛེས་ཤིང་མཐོང་ན་ཡིད་མི་དགའ་བས་མི་
སྡུག་པ་དང་ལུས་ཀྱི་ཉམས་སྟོབས་ཞན་པས་ཉམ་ཆུང་བ་དང་། རང་གིས་ཕར་ལ་གནོད་པ་མ་
བྱས་ཀྱང་གནས་སྐབས་ཐམས་ཅད་དུ་ཚུར་ལ་གཞན་ཀུན་གྱིས་ནི་ཁྱད་དུ་བསད་ནས་ལུས་ངག་
གིས་བརྙས་པར་འགྱུར་བ་སོགས་ཉེས་པ་མང་དུ་འབྱུང་ངོ་། ། དེ་ལྟར་ཉོན་མོངས་པའི་ང་
194

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
རྒྱལ་གྱི་སེམས་ཁེངས་ཤིང་དེའི་དབང་དུ་གྱུར་ནས་སྡུག་བསྔལ་སྣ་ཚོགས་ཀྱིས་ཡིད་གདུངས་པས་
ཉམ་ཐག་པར་གྱུར་པའི་དཀའ་ཐུབ་ཅན། བསྔགས་པར་འོས་པའི་ང་རྒྱལ་ཆེན་པོ་ཅན་ཏུ་
གཏོགས་པ་ཡིན་ན། སྙིང་རྗེའི་གནས་སུ་གྱུར་བའི་དམན་པ་ཉམ་ཆུང་པ་གཞན་ཅི་འདྲ་ཞིག་
ཡིན་པ་སྨོས་ཤིག་སྟེ་སྨྲ་རྒྱུ་མེད་པས་ན། དེ་དག་ནི་དམན་ཞིང་ཉམ་ཐག་པ་ཤིན་ཏུ་སྙིང་རྗེའི་
འོས་སུ་གྱུར་བ་ཡིན་ཞེས་པའོ། གཉེན་པོའི་ང་རྒྱལ་ཅན་ལ་བསྔགས་པ་ནི། འོ་ན་བསྔགས་
འོས་ཀྱི་ང་རྒྱལ་ཅན་དེ་གང་ཡིན་ཞེ་ན། རྒྱལ་སྲས་སེམས་དཔའ་ཆེན་པོ་གང་ཞིག་སེམས་ཁེངས་
པའི་རྣམ་པ་ཅན་གྱི་ང་རྒྱལ་སོགས་སྤང་བྱ་ཉོན་མོངས་པའི་དགྲ་མ་རུངས་པའི་ཚོགས་ཀྱི་གཡུལ་ངོ་
ལས་རྣམ་པར་རྒྱལ་བའི་ཕྱིར་ན་གཉེན་པོའི་ང་རྒྱལ་གྱི་སྟོབས་ཆེན་པོ་འཆང་བ། དེ་ནི་གཉེན་
པོའི་ནུས་སྟོབས་ཆེ་པས་ན་བསྔགས་པར་འོས་པའི་ང་རྒྱལ་ཅན་དང་ཉོན་མོངས་པའི་དགྲ་ཐམས་
ཅད་འཇོམས་ནུས་པས་དགྲ་ས་རྣམ་རྒྱལ་དང་མི་མཐུན་པའི་ཕྱོགས་ཐམས་ཅད་གཟི་བརྗིད་ཀྱི་
ཟིལ་གྱིས་གནོན་ནུས་པའི་དཔའ་བོ་ཡང་དེ་ཉིད་ཡིན་ཏེ། གང་གི་ཕྱིར་ན་དེ་འདྲའི་གང་ཟག་
གང་ཞིག་གིས་སེམས་ཁེངས་པའི་ཉོན་མོངས་པའི་ང་རྒྱལ་གྱི་དགྲ་བདོ་བ་སྟེ་དར་ལ་དྲག་པ་དེ་
ཡང་དེས་ངེས་པར་རྩ་བ་ནས་བཅོམ་སྟེ། ཁམས་གསུམ་གྱི་འགྲོ་བ་མཐའ་དག་ལ་ཇི་ལྟར་འདོད་
པ་བཞིན་ཏུ་གནས་སྐབས་ལྷ་མིའི་འབྲས་བུ་དང་མཐར་ཐུག་རྒྱལ་བའི་འབྲས་བུ་འཕྲིན་ལས་དང་
བཅས་པ་རྫོགས་པར་སྟེར་ནུས་པའི་ཕྱིར་རོ།
གསུམ་པ་ཉོན་མོངས་པའི་ང་རྒྱལ་ནི། ཉོན་མོངས་ཕྱོགས་ཀྱི་སོགས་ཏེ། དེ་ལ། ཉོན་
མོངས་པའི་གཉེན་པོའི་སྟོབས་བསྐྱེད་པ་ནི། འདོད་ཆགས་དང་ཞེ་སྡང་ལ་སོགས་པ་ཉོན་
མོངས་པ་མང་པོ་ཕྱོགས་གཅིག་ཏུ་ཚོགས་པའི་སྡེ་ཚན་གྱི་ཁྲོད་དུ་གནས་པ་ན། ཉོན་མོངས་པ་དེ་
སྤོང་ཐབས་ཀྱི་གཉེན་པོའི་སྟོབས་ཀྱི་རྣམ་པ་མི་འདྲ་བ་སྟོང་འགྱུར་དུ་བསྐྱེད་ནས་མི་མཐུན་ཕྱོགས་
དེ་རྣམས་ཀྱི་དབང་དུ་མི་འགྱུར་བར་བསྲན་བཙུགས་པར་བྱ་དགོས་ཏེ། དཔེར་ན་ཝ་སྐྱེས་ལ་
སོགས་པ་རི་དྭགས་ཕལ་བས་སེང་གེ་ལ་གླགས་བལྟས་ནས་གནོད་པའི་མི་ཚུགས་ཤིང་སེང་གེ་གཟི་
བརྗིད་ཆེ་བས་དེ་དག་ཟིལ་གྱིས་གནོན་པ་བཞིན་དུ། སྤང་བྱ་ཉོན་མོངས་པའི་ཚོགས་ཀྱིས་ཀྱང་
གཉེན་པོ་བདག་མེད་རྟོགས་པའི་ཤེས་རབ་ཀྱི་ཕྱོགས་ལ་གནོད་པས་མི་ཚུགས་པར་བྱ་བ་དང་
གཉེན་པོའི་སྟོབས་ཀྱིས་ཉོན་མོངས་པ་འཇོམས་པ་ལ་མཁས་པར་བྱའོ། འདི་ནི་ཉོན་མོངས་
པའི་དགྲ་ལ་ཁྱད་དུ་བསད་ནས་ཚུར་མི་ཚུགས་ཤིང་ཕར་འཇོམས་པར་འདོད་པས་ཉོན་མོངས་
པའི་ང་རྒྱལ་ཞེས་བཏགས་སོ། ། ཉོན་མོངས་པའི་གནོད་པས་མི་ཚུགས་པའི་ཐབས་ནི
གཞན་གྱི་གནོད་པ་དང་འཇིགས་པ་ལ་སོགས་པའི་ཉམ་ང་ཆེ་ཐང་སྟེ་ཆེན་པོ་བྱུང་བར་གྱུར་ཀྱང་
དཔེར་ན་མི་ཡིས་མིག་ནི་གཅེས་སྤྲས་ཆེན་པོ་བྱས་ནས་བསྒྲིམས་ཏེ་བསྲུང་བ་ལྟར། དེ་བཞིན་དུ་
195

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཉོན་མོངས་པ་དྲག་པོའི་རྐྱེན་གློ་བུར་དུ་བྱུང་ནས་དེའི་དབང་དུ་འགྲོ་ལ་ཁད་པའི་ཉམ་ང་ཆེན་པོ་
བྱུང་བར་གྱུར་ཀྱང་། དྲན་ཤེས་བསྒྲིམས་ཏེ་གཉེན་པོའི་སྟོབས་བསྐྱེད་ནས། མི་མཐུན་ཕྱོགས་
ཉོན་མོངས་པའི་དབང་དུ་ཅུང་ཟད་ཀྱང་མི་འགྱུར་བར་བྱའོ། བདག་ནི་བསྲེགས་ཏེ་སོགས་
གཉེན་པོ་བརྟན་པའི་ཚུལ་སྟོན་པའི་ཚིགས་བཅད་འདི་རྒྱ་དཔེ་ལ་མེད་ཅིང་འགྲེལ་པས་ཀྱང་མ་
བཀྲལ་བར་གསུངས་ལ་དོན་ནི་སྔར་བཤད་ལྟར་དང༌། དེ་བཞིན་གནས་སྐབས་སོགས་ཚིགས་
རྐང་གཉིས་རྒྱ་དཔེ་དང་འགྲེལ་བ་ན་མེད་པར་གསུངས་པས དེ་ལྟར་བྱས་ན་འཆད་བདེ་ལ་
དོན་དེ་བཞིན་དུ་གནས་སྐབས་ཐམས་ཅད་དུ་གཉེན་པོའི་སྟོབས་བསྐྱེད་ནས་སྤང་བྱ་ཉོན་མོངས་
པ་འཇོམས་པའི་བྱ་བ་བྱེད་པ་ལྟ་བུའི་རིགས་པ་ལས་ནི་གཞན་ནམ་ཡང་མི་སྤྱད་དོ་ཞེས་པ་ཡིན་ལ།
དེ་ལྟར་བརྟན་པའི་སྟོབས་ཀྱི་དོན་བསྡུ་ན་འདི་ལྟར་ཡིན་ཏེ། གང་ལ་བརྩོན་འགྲུས་བརྩམས་པ་
དེ་ལས་མི་ལྡོག་པར་མཐར་ཕྱིན་པ་ནི་བརྟན་པའི་སྟོབས་ཡིན་ལ། དེ་ཡང་དང་པོ་དམ་བཅས་པ་
དེ་མཐར་མ་ཕྱིན་པར་བར་སྐབས་སུ་དོར་བའི་ཉེས་དམིགས་བསམ་ལ་ལེགས་པར་བརྟགས་ནས
གང་བྱ་བར་བརྩམས་ནས་དམ་བཅས་པ་དེ་མཐར་དབྱུང་འདོད་ཀྱི་བསམ་པ་བརྟན་པོ་བསྐྱེད་དེ་
དགེ་བའི་ལས་གང་སྒྲུབ་ན་ཡང་། གཞན་སུ་ལ་ཡང་གྲོགས་ཀྱི་རེ་ལྟོས་མི་འཆའ་བར་བདག་ཉིད་
གཅིག་པུས་བྱེད་པར་གོ་བགོ ཉོན་མོངས་སྤོང་བ་དང་གཞན་དོན་སྒྲུབ་པ་སོགས་ལ་འཇུག་ན་
སྙིང་སྟོབས་བསྐྱེད་ནས་དེ་བདག་གིས་བྱ་ནུས་སོ་སྙམ་དུ་གདེང་འཆའ། དེ་ལྟར་གདེང་བཅས་
ནས་སྒྲུབ་པའི་ཚེ་ཡང་ཉོན་མོངས་པས་ཚུར་ལ་མི་ཚུགས་པར་ཕར་ལ་གཞོམ་པར་ནུས་པའི་བློའི་
དཔའ་བསྐྱེད་ནས་བརྟན་པར་བྱ་བ་ཡིན་གྱི་དེ་ལྟར་མ་བྱུང་གི་བར་དུ་བློ་སྦྱང་དགོས་པར་གསུངས་
སོ
གསུམ་པ་དགའ་བའི་དཔུང་ནི། རྩེད་མོའི་བདེ་འབྲས་སོགས་ཏེ། དེ་ལ། རྒྱུ་འབྲས་
གཉིས་ཀ་བདེ་བའི་ལས་ལ་དགའ་བར་བྱ་བ་ནི། གོང་དུ་བཤད་པ་ལྟར་མོས་པའམ་འདུན་པ་
དྲག་པོའི་སྟོབས་ཀྱིས་བརྩོན་འགྲུས་མ་སྐྱེས་པ་བསྐྱེད་ཅིང་སྐྱེས་ཟིན་མི་ལྡོག་པའི་རྒྱུར་ང་རྒྱལ་གྱི་
སྟོབས་སམ་བརྟན་པའི་སྟོབས་བསྐྱེད་དེ། དེ་ནས་གཞན་ངོདོན་བྱ་བའི་ལས་དངོས་ལ་འཇུག་
པའི་ཚེ་དཔེར་ན་རྩེད་མོ་ལ་དགའ་བའི་བྱིས་པ་འགའ་ཞིག་རྒྱན་པོ་འགྱེད་པ་སོགས་རྩེད་མོ་རྩེ་
བའི་གནས་སྐབས་ཀྱི་བདེ་བའི་འབྲས་བུ་ཙམ་ལ་དགའ་ཞིང་དེ་བྱ་འདོད་པ་ཡང་། དེ་ལྟ་བུའི་
དམན་པའི་ལས་དེའི་འཕྲོ་གཅོད་པར་མི་འདོད་ཅིང་དེས་མི་ངོམས་པར་སྤྲོ་བས་འཇུག་པ་ལྟར།
བྱང་ཆུབ་སེམས་དཔའ་འདི་ཡིས་གཞན་དོན་དུ་བྱ་བར་འོས་པའི་དགེ་བའི་ལས་སྐབས་སུ་བབ་པ་
ཀློག་པ་ཐོས་བསམ་དང་བྱང་ཆུབ་ཀྱི་སེམས་སྒོམ་པ་སོགས་སྤོང་བ་བསམ་གཏན་གྱི་ལས་བཟང་པོ་
གང་ཡིན་པ་དེ་དང་དེ་ལ་དང་པོ་འཇུག་པའི་ཚེ་ཡང་། ལས་དེ་དག་རྣམས་ལ་ནི་ཞེན་པར་བྱ་སྟེ་
- 196 -

སྤྱོད་འཇུག་འགྲེལ་བ་བྱང་ཆུབ་གཞུང་པ་བྱེད་ཉི་ཟླའི་སྣང་བ
ཞེས་མངོན་པར་དགའ་ཞིང་སྤྲོ་བའི་སྒོ་ནས་འཇུག་པ་དང༌ཞུགས་ནས་ཀྱང་རྒྱལ་སྲས་ཀྱི་སྤྱོད་
པའི་ལས་དེའི་འཕྲོ་གཅོད་པར་མི་འདོད་ཅིང་ལས་དེས་ནམ་ཡང་མི་ངོམས་པར་དེ་འབའ་ཞིག་
བྱེད་པ་ལ་དགའ་བར་གྱུར་ནས་ཡང་དང་ཡང་དུ་རྒྱུན་མི་འཆད་པར་དེ་ཉིད་བྱ་བར་འདོད་པས་
དེ་ལ་འཇུག་པར་བྱེད་པ་ནི དགའ་བའི་སྟོབས་ཡིན་པས་དེ་བསྐྱེད་པར་བྱའོ། ། དེ་ཡང་
འབྲས་བུ་བདེ་བས་མི་ངོམས་པ་བཞིན་དུ་དེའི་རྒྱུར་གྱུར་བའི་ལས་ཀྱིས་ཀྱང་མི་ངོམས་པར་བྱ་
དགོས་ཏེ འཇིག་རྟེན་གྱི་སྐྱེ་བོ་ཕལ་བ་རྣམས་ཀྱིས་རང་གི་ལུས་སེམས་ལ་འབྲས་བུ་བདེ་བ་
འབྱུང་བའི་དོན་དུ་རྒྱུ་ཚོང་དང་ཞིང་ལས་ལ་སོགས་པ་སྡིག་སྡུག་དང་འབྲེལ་བའི་ལས་བྱས་ཀྱང་
འབྲས་བུ་བདེ་བ་ཐོབ་པའི་རྒྱུར་འགྱུར་མི་འགྱུར་གཏོལ་མེད་དེ་བདེ་བ་ཐོབ་པའི་ངེས་པ་མེད་ཀྱང་
ཐེ་ཚོམ་ཟ་བ་ཉིད་ཀྱི་ལས་ལ་ཡང་འབད་པས་འཇུག་པར་བྱེད་ན། བྱང་ཆུབ་སེམས་དཔའ་གང་
གི་ལས་སུ་བྱ་བ་ད་ལྟ་གཞན་ཕན་གྱི་བྱ་བ་བྱེད་པའི་ལས་ཉིད་ཀྱང་ཁ་ན་མ་ཐོ་བ་དང་མ་འདྲེས་
པའི་དགེ་ཞིང་ལེགས་ལ་དེ་བྱས་པས་བྱང་སེམས་རང་གི་ཡིད་ལའང་དགྱེས་བ་བསྐྱེད་པས་བདེ་
ཞིང་དེ་ལས་བྱུང་བའི་གནས་སྐབས་དང་མཐར་ཐུག་གི་འབྲས་བུ་ཡང་བདེ་བ་འབྱུང་བར་འགྱུར་
བ་ནི་ངེས་པ་ཅན་ཡིན་པས་དེ་ལ་དགའ་ཞིང་སྤྲོ་བས་འབད་ནས་མི་ངོམས་པའི་ཚུལ་གྱིས་འཇུག་
དགོས་པ་སྨོས་སུ་མེད་པ་ཡིན་ལ དེ་ལྟ་བུའི་ལས་ལ་འཇུག་པར་མི་བྱེད་ཅིང་ཡལ་བར་འདོར་
བར་བྱེད་པ་རྣམས་ལ་ནི་ཇི་ལྟར་བདེ་བ་འཐོབ་པར་འགྱུར་ཏེ་བདེ་བ་མཐའ་ཡས་པ་འཐོབ་བྱེད་
ཀྱི་རྒྱུ་སྤངས་པའི་ཕྱིར་འཐོབ་པར་མི་འགྱུར་རོ། ། དེས་ན་བྱིས་པ་རྩེད་མོ་ལ་དགའ་བས་མི་
ངོམས་པ་ལྟ་འཕྲལ་ཡུན་ཀུན་ཏུ་བདེ་བ་རྒྱ་ཆེན་པོ་འཐོབ་པའི་རྒྱལ་སྲས་སྤྱོད་པའི་ལས་དེ་ལ་
ངོམས་པ་མེད་པར་དགའ་བས་འཇུག་རིགས་སོ། ། —ལས་དེས་ངོམས་པར་མི་རིགས་པའི་རྒྱུ་
མཚན་གཞན་ནི། ལས་དེ་ལ་དགའ་བས་འཇུག་ཀྱང་ཅུང་ཟད་ཀྱིས་ཆོག་གོ་ཞེ་ན། རྒྱུ་མཚན་
འདིས་ཀྱང་ངོམས་པར་བྱ་མི་རིགས་ཏེ། ཤིན་ཏུ་རྣོ་བའི་སྤུ་གྲིའི་སོ་རྩེར་ཆགས་པའི་སྦྲང་རྩིའི་རོ་
ལ་ལྕེས་བལྡགས་པ་ན་མངར་བའི་རོ་ཅུང་ཟད་ཙམ་མྱོང་རྒྱུ་ཡོད་ཀྱང་། ལྕེ་གཤོག་པའི་སྡུག་
བསྔལ་སྟེར་བར་བྱེད་པ་ལྟ་བུའི འཕྲལ་བདེ་ཅུང་ཟད་ཙམ་མྱོང་རྒྱུ་ཡོད་ཀྱང་འདི་ཕྱི་ཀུན་ཏུ་
སྡུག་བསྔལ་ཚབས་ཆེན་སྟེར་བས་ན་ཁེ་ཆུང་ལ་ཉེན་ཤིན་ཏུ་ཆེ་བའི་འདོད་པའི་ཡོན་ཏན་ཡིད་དུ་
འོང་བ་དག་ལ་འཁོར་བའི་གནས་འདིར་ཅི་ཙམ་སྤྱད་ཀྱང་དེ་རྣམས་ཀྱིས་ད་དུང་ཡང་མི་ངོམས་
པར་སྤྱོད་པར་བྱེད་ན། ཁ་ན་མ་ཐོ་བ་མེད་ཅིང་གནས་སྐབས་རྣམ་སྨིན་གྱི་འབྲས་བུ་མངོན་མཐོ་
ལྷ་མིའི་བདེ་བ་ཁྱད་པར་ཅན་སྟེར་ལ་མཐར་ཐུག་སྲིད་པའི་སྡུག་སྔལ་རྒྱུ་དང་བཅས་པ་ཉེ་བར་ཞི་
བ་ཡི་ངེས་པར་ལེགས་པ་མྱང་འདས་ཐོབ་པར་བྱེད་པའི་རྒྱུར་གྱུར་བའི་བསོད་ནམས་དགེ་བའི་
ཚོགས་བདུད་རྩི་ལྟ་བུ་རྣམས་ཀྱིས་ལྟ་ཅི་སྟེ་ངོམས་པར་རིགས་སྙམ་དུ་བསམ་ནས་ནམ་ཡང་ངོམས་
197 -

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
མི་ཤེས་པའི་བསམ་པ་བསྐྱེད་པར་བྱའོ། ལས་དེ་རྫོགས་པར་བྱ་ཕྱིར་དགའ་བས་ར་དགའ་བས་འཇུག་པར་
གདམས་པ་ནི རྣམ་སྨིན་བདེ་ལ་ཞི་བའི་ལས་དེ་ལ་འཇུག་རིགས་པ་དེ་ལྟོས་དེ་ཕྱིར་གཞན་དོན་
དགེ་བའི་ལས་གང་བརྩམས་པ་དེ་ཚར་ཕྱིན་པར་བྱ་བའམ་མཐར་ཕྱིན་པར་བྱ་བའི་ཕྱིར་དུ
དཔེར་ན་སོས་ཀ་ཉི་མ་ཕྱེད་ལ་བབ་པའི་དུས་སུ་ཆུ་མ་རྙེད་ཅིང་ཉི་ཚན་གྱིས་ལྷག་པར་གདུངས་
ཤིང་སྐོམ་པར་གྱུར་བ་ཡི གླང་བོ་ཆེན་པོ་དག་རེག་བྱ་བསིལ་ཞིང་སྐོམ་པ་སེལ་བར་བྱེད་པའི་
ཆུས་ཡོངས་སུ་གང་ཞིང་མེ་ཏོག་པདྨས་བརྒྱན་པའི་མཚོ་ཡིད་དུ་འོང་བ་དང་འཕྲད་ནས་འཕྲད་མ་
ཐག་དུ་ཚམ་ཚོམ་མེད་པར་དགའ་ཞིང་སྤྲོ་བས་མཚོ་ནང་དེར་འཇུག་པ་ལྟར བྱང་སེམས་
རྣམས་གཞན་ཕན་སྒྲུབ་པའི་ལས་དེ་ལ་ཡང་དགའ་ཞིང་མངོན་པར་སྤྲོ་བས་འཇུག་ཅིང་ཞུགས་
ནས་ཀྱང་ལས་དེ་ཡོངས་སུ་རྫོགས་པར་བྱའོ།
བཞི་བ་དོར་བའི་དཔུང་ནི། སྟོབས་ཉམས་པ་དང་སོགས་ཏེ བསམ་གཏན་སྒོམ་པ་ལྟ་
བུས་སྐྱོ་བར་གྱུར་བའམ་གཞན་དོན་དུ་དགེ་བའི་ལས་ལ་ཧ་ཅང་བརྩོན་འགྲུས་བརྩམས་ཆེ་བས་
ལུས་སེམས་དུབ་པར་གྱུར་ནས་སྟོབས་ཉམས་པ་དང་རྗེས་སུ་འབྲེལ་ནས་ལས་དེ་སྒྲུབ་པའི་ནུས་པ་
ཞན་པར་གྱུར་ན། ངལ་གསོས་ཏེ་ལུས་སེམས་ཀྱི་ནུས་པ་བརྟས་པར་བྱས་ཏེ་སླར་ཡང་ཏིང་ངེ་
འཛིན་སྒོམ་པ་དང་གཞན་དོན་སྒྲུབ་པ་སོགས་ཀྱི་ལས་དེ་རྫོགས་པར་བསྒྲུབ་པར་བྱ་བའི་དོན་དུ་རེ་
ཞིག་ངལ་གསོ་ཞིང་འའདོར་བར་བྱ་དགོས་ཏེ དེ་ལྟར་མ་བྱས་ན་ཤིན་ཏུ་སྐྱོ་ཞིང་སུན་པས་ཕྱིས་
བརྩོན་པས་བར་ཆད་དུ་འགྱུར་བའི་ཕྱིར་རོ། དེ་ནས་ངལ་སོས་མ་ཐག་ཡང་བརྩོན་འགྲུས་
བརྩམ་པར་བྱ་སྟེ། །དེ་ནི་མི་ནུས་པ་རེ་ཞིག་དོར་བས་འདི་བརྩམས་ནས་ལྡོག་པར་མི་བྱ་ཞེས་
གོང་དུ་བཤད་པའི་དམིགས་བསལ་ལོ། ཡང་སྔར་གང་བརྩམས་པའི་དགེ་བའི་ལས་དེ་
ལེགས་པར་ཟིན་ནས་མཐར་ཐོན་པར་གྱུར་ན་དེ་ཙམ་གྱིས་ཆོག་པར་མི་སེམས་པར་དེ་བས་ལྷག་
པའི་དགེ་བའི་ལས་ཕྱི་མ་དང་དེ་ཟིན་ནས་དེ་བས་ཀྱང་བཟང་ཞིང་མཆོག་ཏུ་གྱུར་བའི་
བའི་ལས་ཕྱི་མ་བྱ་བ་སོགས་གོང་ནས་གོང་དུ་ཁྱད་པར་འཕགས་པ་གཞན་དང་གཞན་ལ་འཇུག་
པར་འདོད་པས་སྔ་མ་སྔ་མ་བྱས་ཟིན་པ་དེ་དང་དེ་དག་སྤང་ཞིང་འདོར་བར་བྱ་དགོས་སོ། །
དེ་མ་དོར་ན་ཁྱད་པར་ཅན་གོང་མ་གོང་མ་སྒྲུབ་པའི་གེགས་སུ་འགྱུར་བའི་ཕྱིར་རོ། ། དེ་ནི་
བྱས་ཟིན་པ་གཏན་དུ་དོར་བའི་ཚུལ་ལོ། དེ་ལྟར་བརྩོན་འགྲུས་གོང་འཕེལ་དུ་གཏོང་པ་གལ་
ཆེ་སྟེ། དེ་ལྟ་མིན་པར་ཡོན་ཏན་སྣ་རེས་ཆོག་ཤེས་པར་བྱས་ནས་བསྡད་ན་ཡོན་ཏན་གོང་མ་
མང་པོ་ཐོབ་པ་ལ་གེགས་ཆེན་པོར་འགྱུར་བར་གསུངས་པའི་ཕྱིར་རོ། འདི་ནི་བརྩོན་འགྲུས་
རྩོམ་ལུགས་བསྟན་ཏེ་ཧ་ཅང་རྩོལ་བ་དྲགས་པ་དང་ཧ་ཅང་ལྷོད་པའི་སྐྱོན་གཉིས་ཀ་སྤངས་ཏེ་ཆུ་
བོའི་རྒྱུན་ལྟར་བརྩོན་པ་རྒྱུན་མི་འཆད་དུ་བསྟེན་དགོས་སོ།
198-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
གཉིས་པ་སྟོབས་གཉིས་བསྐྱེད་ཚུལ་ལ་གཉིས། ལྷུར་ལེན་གྱི་སྟོབས། དབང་བསྒྱུར་གྱི་
སྟོབས་སོ། དང་པོ་ནི། འཐབ་རྙིང་དགྲ་དང་སོགས་ཏེ། དེ་ལ་བག་ཡོད་ལྷུར་བླང་པ་ནི
དཔེར་ན་འཐབ་མོ་བྱེད་པའི་ལས་དེ་ལ་སྔ་ནས་གོམས་ཤིང་འདྲིས་པ་རྙིང་བར་གྱུར་བ་མཚོན་ཆའི་
ལས་དང་དགྲ་ཐབས་ལ་མཁས་པའི་སྐྱེ་བོ་དག་ཕ་རོལ་གྱི་དགྲ་དང་ལྷན་ཅིག་ཏུ གཡུལ་ངོར་
རལ་ཁ་ལྷགས་པའམ་རལ་ཁ་འགྱེད་པ་སྟེ་ཕན་ཚུན་རལ་གྲེས་རྡེག་རེས་བྱེད་པའི་ཚེ་ཕ་རོལ་པོ་
འཇོམས་པ་གཅིག་པུས་རྩིས་མི་བྱེད་པར་རང་ལ་མཚོན་གྱིས་གནོད་པ་འབབ་པ་ལས་བཟུར་བ་
དང་ཕར་དགྲ་ལ་མཚོན་བསྣུན་ནས་འཇོམས་པའི་ལས་གཉིས་ཀ་སྒྲུབ་པ་ལ་མཁས་བ་བཞིན་དུ།
ལམ་ཉམས་སུ་ལེན་པ་པོ་ཡང་ཉོན་མོངས་པའི་དགྲ་དང་འཐབ་པའི་ཚེ་ཉོན་མོངས་པས་ཚུར་
སེམས་ལ་རྨ་འབྱིན་པར་བྱེད་པའི་མཚོན་འདེབས་པ་ལས་ཟོན་བྱེད་ཅིང་གཟུར་པར་བྱ་ཞིང་
ཡང་ཉོན་མོངས་པའི་དགྲ་རྣམས་ལ་གཉེན་པོའི་མཚོན་ཆ་རྣོན་པོ་བཏབ་ནས་འཇེབས་པར་
བཏགས་པའམ་གཞོམ་པར་གདག་པ་སྟེ་རྩ་བ་ནས་བཅོམ་སྟེ་ཕྱེ་མ་ཞིབ་མོར་བྱས་པ་ལྟར་ཏུ་བརླག་
པ་ལ་མཁས་པར་བྱས་ནས་སླར་གླགས་མི་རྙེད་ཅིང་གནོད་མི་ནུས་པར་བྱའོ། ། དེ་ལྟར་སྒོ་
ཐམས་ཅད་ནས་ཉོན་མོངས་པའི་གཉེན་པོ་བསྟེན་པ་ལ་མཁས་པར་མ་བྱས་ན་ཉོན་མོངས་པའི་
ཕྱོགས་གཅིག་གི་འཇུག་པ་གཉེན་པོས་བཀག་ཀྱང་ཉོན་མོངས་པའི་ཕྱོགས་གཞན་ཞིག་གི་བྱེད་
པས་སེམས་ལ་ཉེས་པ་བསྐྱེད་པའམ་དགེ་བའི་ཕྱོགས་འཇོམས་པར་བྱེད་པ་འོང་ལ དེ་ལྟར་དེ་
གཉིས་ཀ་མཉམ་པོར་སོང་ན་ཉམས་ལེན་ལ་སྐྱེད་འོང་བའི་དུས་དཀའ་བར་གསུངས་སོ།
དྲན་ཤེས་ལྷུར་བླང་པ་ནི ཕ་རོལ་གྱི་དགྲ་དང་གཡུལ་སྤྲད་ནས་འཐབ་པའི་ཚེ་གཡུལ་ངོ་དེ་ཉིད་
དུ་རང་གི་ལག་ནས་རལ་གྲི་ས་ལ་ལྷུང་པའམ་ཤོར་པར་གྱུར་ན། དགྲས་གསོད་ཀྱིས་དོགས་ནས་
འཇིགས་པས་ལོང་ཡོད་མི་བྱ་བར་དེ་མ་ཐག་མྱུར་དུ་རལ་གྲི་ལེན་པ་ལྟར། དེ་བཞིན་དུ་ཉོན་
མོངས་པའི་དགྲ་དང་གཡུལ་འགྱེད་པའི་ཚེ་གཉེན་པོ་དགེ་བའི་དམིགས་རྣམ་མི་བརྗེད་པའི་དྲན་
པའི་མཚོན་ཆ་ཤོར་ནས་སེམས་གཡེངས་པར་གྱུར་པ་ན་ཉོན་མོངས་པའི་ཉེས་བའི་སེམས་རྒྱུད་ལ་
གོས་པའི་དབང་གིས་དམྱལ་བའི་གནས་སུ་སྐྱེས་ནས་སྡུག་བསྔལ་མི་བཟད་པས་འཇིགས་པ་ཆེན་
པོ་འབྱུང་ངེས་སོ་སྙམ་དུ་དྲན་པར་བྱས་ནས་སམ་ཤེས་བཞིན་གྱིས་དེ་མ་ཐག་རིག་པར་བྱས་ནས་
དྲན་པས་མཚོན་ཆ་མྱུར་དུ་བླང་སྟེ་གཉེན་པོ་དྲན་ཤེས་བསྟེན་པར་བྱ་དགོས་སོ། ། དྲན་ཤེས་
བསྟེན་ཏེ་ཉེས་བའི་སྐབས་མི་དབྱེ་བ་ནི ཉོན་མོངས་ཕྲ་མོ་དེ་སྐྱེས་པས་དེ་ཙམ་གནོད་མི་ནུས་
པས་དེ་ལྟར་འབད་མི་དགོས་སོ་སྙམ་ན་དགོས་ཏེ། ཇི་ལྟར་ཏེ་དཔེར་ན་དུག་ཅན་གྱི་མདའ་ལུས་
ལ་ཟུག་ནས་རྨ་ཅུང་ཟད་ཅིག་བཏོད་ན་དུག་རྡུལ་ཕྲན་ཙམ་ལས་མེད་ཀྱང་རྩ་སྤུབས་ཀྱི་ཁྲག་ལ་
རྟེན་བཅས་ནས། དེ་མ་ཐག་པར་དུག་ནི་ལུས་ཐམས་ཅད་ལ་ཁྱབ་ཅིང་རྒྱས་པར་གྱུར་བས་དུས་
199-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ལ་མི་སྡོད་པར་དེ་མ་ཐག་རྨ་དེ་བཅད་ནས་འདོར་དགོས་ལ། དེ་བཞིན་དུ་གཉེན་པོ་དྲན་ཤེས་
ཉམས་པ་སོགས་ཀྱི་དབང་ལས་ཉོན་མོངས་པས་གླགས་ནི་རྙེད་པར་གྱུར་ན་ཁོང་ཁྲོ་ལ་སོགས་པའི་
ཉོན་མོངས་པས་ཀུན་ནས་བསླངས་པའི་ཉེས་པ་ཕྲ་མོ་ཞིག་གིས་སེམས་ལ་རྨ་ཅུང་ཟད་ཙམ་ལས་མ་
བཏོད་ཀྱང་དེ་མ་ཐག་གཉེན་པོ་བསྟེན་ནས་རྒྱུན་མ་བཅད་ན་དེ་ལ་བརྟེན་ནས་རིང་པོར་མི་ཐོགས་
པར་ཉོན་མོངས་པ་དེ་དང་དེའི་བསྐྱེད་པའི་ཉེས་པར་སྤྱོད་པས་སེམས་རྒྱུད་ལ་ཁྱབ་པར་འགྱུར་
བས་ན ཉོན་མོངས་པའི་གཡུལ་ལས་རྒྱལ་བར་འདོད་པས་དང་པོ་ནས་རང་རྒྱུད་ལ་ཉོན་
མོངས་པའི་ཉེས་པ་ཕྲ་མོ་ཙམ་སྐྱེ་བར་ཕྱོགས་པ་ལའང་ཤིན་ཏུ་འཇིགས་པར་བལྟས་ནས་དེའི་རྒྱུན་
གཅིག་རྗེས་སུ་གཅིག་མཐུད་དུ་མི་གཞུག་པར་སྐྱེ་ལ་ཁད་ཀྱི་དུས་དེ་མ་ཐག་ནས་གཉེན་པོའི་དྲན་
ཤེས་ཀྱི་སྟོབས་བསྐྱེད་ནས་བསྒྲིམས་ཏེ་དེའི་རྒྱུན་བཀག་ནས་སླར་རྒྱུན་མཐུད་པའི་སྐབས་ཅུང་
ཟད་ཀྱང་མི་དབྱེ་བར་བཟློག་པར་བྱའོ། བསྒྲིམས་ནས་དྲན་ཤེས་བསྟེན་ཚུལ་ཇི་ལྟར་ཡིན་ཞེ་
ན། རྒྱལ་བོ་གཏུམ་པོའི་བཀས་སྐྱེས་བུ་འགའ་ཞིག་ལ་ཡུངས་མར་གྱིས་ཁ་ད་ཆད་དུ་བཀང་བའི་
སྣོད་བསྐུར་ནས་ལམ་འཕྲང་ལ་འགྲོར་བཅུག་སྟེ། མི་གཞན་ཞིག་ལག་ན་རལ་གྲི་རྣོན་པོ་ཐོགས་
པས་དེའི་དྲུང་དུ་བསྡད་དེ། ཡུངས་མར་འདི་ལས་ཐིགས་པ་གཅིག་ཙམ་བོ་ན་དེ་མ་ཐག་ངེས་
པར་གསོད་དོ་ཞེས་བསྡིགས་ན་དེ་གསོད་པས་འཇིགས་ཤིང་སྐྲག་ནས་ཤིན་ཏུ་འབད་པས་དྲན་
ཤེས་བསྒྲིམས་ཏེ་ལམ་དེར་འགྲོ་བར་བྱེད་པ་ལྟར། བྱང་ཆུབ་སེམས་དཔའི་བསླབ་སྡོམ་གྱི་
བརྟུལ་ཞུགས་འཛིན་པ་ཅན་གྱིས་ཀྱང་དེ་བཞིན་དུ་བསླབ་སྡོམ་ཉམས་ན་དམྱལ་སོགས་ངན་སོང་
གི་སྡུག་བསྔལ་མྱོང་དགོས་ཚུལ་བསམ་པས་འཇིགས་ནས་གཉེན་པོ་དྲན་ཤེས་ཀྱི་སྟོབས་ལྷུར་
བླངས་ཏེ་འབད་པ་ཆེན་པོས་བསྒྲིམས་ནས་སྤྱོད་ལམ་ཐམས་ཅད་དུ་ཉེས་སྤྱོད་ཀྱི་དབང་དུ་མི་
འགྱུར་བར་བྱ་དགོས་ཞེས་པ་སྟེ། འདི་ནི་ཀ་ཏ་ཡ་ནའི་བྱུང་བའི་མཐའ་འདུལ་བ་ལུང་ལས་བྱུང་
བ་ལྟར་ཡིན་པར་གསུངས་སོ། ། ཉེས་པ་བྱུང་མ་ཐག་གདོང་བཟློག་བྱ་དགོས་པ་ནི། ཉོན་
མོངས་པ་ཕྲ་མོས་ཀྱང་ཉེས་སྤྱོད་ཆེན་པོ་བསྐྱེད་ནས་ངན་འགྲོར་འཕེན་པ་དེ་བས་ན་རང་གི་པང་
དུ་སྦྲུལ་གདུག་པ་ཅན་དུག་དྲག་པོས་ཁྱབ་པར་བྱེད་པ་གློ་བུར་དུ་འོངས་པར་གྱུར་ན། དུག་གི་
འཇིགས་པས་སྐྲག་ནས་ཇི་ལྟར་རིངས་པས་ཏེ་མྱུར་པ་ཉིད་དུ་སྟན་ལས་ལྡང་ནས་སྦྲུལ་དོར་བ་ལ་
བརྩོམ་པ་ལྟར། དེ་བཞིན་དུ་གོང་དུ་བཤད་པ་ལྟར་བསྒྲིམས་ཏེ་གཉེན་པོ་བསྟེན་པའི་ཚེ་ཡང་
ཉེས་སྤྱོད་སྤྱི་དང་ཁྱད་པར་དབང་ཤེས་ཡུལ་ལ་འཇུག་པ་རང་དབང་མེད་པར་ནང་དུ་སྡུད་པའི་
གཉིད་དང་ལུས་སེམས་ལྕི་ཞིང་ལས་སུ་མི་རུང་པའི་རྨུགས་པ་དང་སྙོམ་ལས་སོགས་ལེ་ལོའི་
འོངས་ན། དང་དུ་མི་ལེན་པར་འཆི་བ་མི་རྟག་པ་དང་དམྱལ་བའི་འཇིགས་པ་སོགས་དྲན་ནས་
དགེ་བའི་བར་ཆད་དེ་དག་མྱུར་དུ་གདོང་བཟློག་བྱ་བ་ལ་འབད་དགོས་སོ། ཉེས་པ་བྱུང་བ་
200 -

སྤྱོད་འཇུག་འགྲེལ་གསལ་བྱེད་ཉི་ཟླའི་སྣང་བ
ཕྱིར་འཆོས་པ་ལ་འབད་པ་ནི། ཉེས་པ་བཟློག་ཚུལ་ཇི་ལྟར་ཞེ་ན འདི་ལྟར་འབད་ཀྱང་ལས་
དང་པོ་པར་གྱུར་བས་དྲན་ཤེས་ཉམས་པ་སོགས་ཀྱི་དབང་ལས་ཉེས་པ་བྱུང་བ་ན་དེ་འཕྲོ་བཅད་
དེ་བཟློག་དགོས་པ་ཙམ་དུ་མ་ཟད་ཀྱི་ཉེས་པ་རྩྭ བ་རེ་རེ་ཞིང་ཡང་དེ་ལ་འགྱོད་ཅིང་ཡིད་མི་
དགའ་པས་གདུང་པ་ཆེས་ཆེར་བསྐྱེད་ནས་བདག་སྔར་ཡང་འདི་ལྟར་སོང་བས་ད་ལྟའི་བར་
འཁོར་བར་འཁྱམས་ནས་མི་འདོད་པ་སྣ་ཚོགས་ཐོབ་ཅིང་འདོད་པའི་ཅི་ཡང་མ་ཐོབ་ལ་ཁྱད་པར་
ད་ལྟའི་སྐབས་སུ་བྱང་ཆུབ་སེམས་དཔའི་སྡོམ་པ་བཟུང་ནས་བསྲུང་བར་ཁས་བླངས་ཀྱང་ད་དུང་
དེའི་མི་མཐུན་ཕྱོག ཉེས་སྤྱོད་ལ་འཇུག་པར་བྱེད་པ་འདི་ལྟ་བུ་ནི་ཤིན་ཏུ་མི་རིགས་པས་ཐ་ཆད་
པའོ་ཞེས་བདག་ཉིད་བདག་ཉིད་ལ་སྨད་ནས། ད་ནི་ཐབས་ཅི་ནས་ཀྱང་བདག་ལ་ཕྱིས་
ཉེས་པ་འདི་ལྟ་བུ་དག་ཡེ་མི་འབྱུང་བ། དེ་ལྟར་འབད་པར་བྱའོ་ཞེས་ཡུན་རིང་དུ་བསམ་པའི་
སྒོ་ནས་ཕྱིན་ཆད་སྡོམ་པའི་འཕེན་པ་དྲག་པོ་གཏོང་པ་སྟེ་འགྱོད་སེམས་དང་སྡོམ་སེམས་གཉིས་ཀ་
ཚང་པའི་སྒོ་ནས་ཉེས་པ་ཕྱིར་འཆོས་པ་ལ་འབད་པར་བྱའོ། ། གཉེན་པོ་སྐྱེ་པའི་རྒྱུ་ཁྱད་པར་
ཅན་བསྟེན་པ་ནི། དེ་ལྟར་ཉོན་མོངས་པའི་ཉེས་པ་བྱུང་བའི་སྐབས་མི་དབྱེ་བ་དང་བྱུང་ན་ཕྱིར་
འཆོས་པའི་ཆེད་དུ་བག་ཡོད་པའི་སྒོ་ནས་དྲན་ཤེས་ལྷུར་བླངས་ཏེ་གཉེན་པོ་བསྟེན་པ་ལ་འཇུག་
པའི་ཐབས་ཇི་ལྟར་བྱས་ན་གནས་སྐབས་འདི་དག་ལ འབད་མི་དགོས་པར་བརྗེད་མེད་ཀྱི་
དྲན་པ་དང་ཤེས་བཞིན་གོམས་པ་ཉིད་དུ་འགྱུར་རོ་ཞེས། ཡང་ཡང་སེམས་པའི་རྒྱུའི་ཀུན་སློང་
ངམ་ཀུན་སློང་གི་རྒྱུ་འདི་ཡིས་ནི་མཁན་སློབ་དང་གྲོགས་ཚངས་པ་མཚུངས་པར་སྤྱོད་པ་རྣམས་
དང་མང་དུ་ཐོས་པ་སྟེ། སྡེ་སྣོད་གསུམ་རིག་པ་འགྱོད་པ་སེལ་བ་ལ་མཁས་པ་ལྟ་བུའི་དགེ་བའི་
བཤེས་གཉེན་དང་དགེ་བའི་གྲོགས་པོར་གྱུར་པའི་སྐྱེ་བོ་དམ་པ་རྣམས་དང་འཕྲད་པར་བྱེད་
པའམ། ད་ལྟ་འཕྲལ་དུ་མ་འཕྲད་ཀྱང་དེ་དག་གི་གདམས་ངག་དང་རྗེས་སུ་བསྟན་པ་སྔར་རང་
གིས་ཐོས་ཤིང་ངེས་པ་རྣམས་ལ་བརྟེན་ནས་མི་རིགས་པའི་ཉེས་སྤྱོད་ཀྱི་གཉེན་པོར་རིགས་ཤིང་
འཐད་པའི་དགེ་བའི་ལས་ཁྱད་པར་ཅན་ནི་འདོད་ཅིང་དོན་དུ་གཉེར་པའི་སྒོ་ནས་ཉེས་པ་བྱུང་བ་
རྣམས་ཕྱིར་འཆོས་པ་དང་ཕྱིས་མི་འབྱུང་བའི་ཆེད་དུ དྲན་ཤེས་སྟོབས་ལྡན་རྒྱུན་ཆགས་སུ་
འབྱུང་བའི་རྒྱུ་ཁྱད་པར་ཅན་རྣམས་ལ་བརྟེན་པར་བྱའོ།
གཉིས་པ་དབང་བསྒྱུར་པའི་སྟོབས་ནི གྱི་ནས་ལས་བྱེད་སོགས་ཏེ། དེ་ལ ལུས་
སེམས་ལས་རུང་དུ་བྱ་བའི་ཚུལ་ནི། ཅི་ནས་དགེ་བའི་ལས་བྱང་སེམས་ཀྱི་སྤྱོད་པ་གང་དང་གང་
ལ་འཇུག་ཅིང་རྩོམ་པར་བྱེད་པ་ལ་བྱ་བ་དེ་དང་དེ་ལ་མ་ཞུགས་པའི་སྔོན་རོལ་ནས། དགེ་བའི་
ལས་གང་བྱ་བ་དེ་ཐམས་ཅད་ལ་ནི་བརྩོན་འགྲུས་ཀྱི་མཐུའ མ་སྟོབས་ཡོད་པར་གྱུར་བ། དེ་ལྟར་
བྱ་བའི་ཆེད་དུ་སྔར་བག་ཡོད་ལེའུར་བསླབ་བྱ་རྣམས་ལ་སློབ་དགོས་ཚུལ་དང་ཁས་བླངས་ནས་མ་
201

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བསླབས་ན་ཉེས་པ་ཆེ་བ་དང་སྤང་བྱ་ཉོན་མོངས་པ་རྣམས་ལ་དགྲར་བལྟ་ཚུལ་དང་དེ་དག་གི་
སྐབས་ཀྱི་དཀའ་སྤྱད་རྣམས་ལ་ཁུར་དུ་མི་འཛིན་ང་རྒྱན་དུ་ལྟ་བའི་སྟོབས་བསྐྱེད་ཚུལ་གྱི་གཏམ་
སྨོས་པ་རྣམས་དྲན་པར་བྱས་ཏེ། ལུས་སེམས་དགེ་བ་ལ་བཀོལ་དུ་མི་རུང་བའི་ལས་ངན་གྱི་
འཚེར་སྣང་ཐམས་ཅད་བཟློག་ནས་བདག་ཉིད་རྒྱལ་སྲས་ཀྱི་སྤྱོད་པ་ལ་སློབ་པ་ལུས་སེམས་ལས་སུ་
རུང་པའི་སྒོ་ནས་ལྡང་པ་ཡང་བར་བྱས་ནས་སྤྲོ་བས་འཇུག་པར་བྱའོ། ། དོན་དེ་ཉིད་དཔེ་
དང་སྦྱར་ནས་སྟོན་པ་ནི། དེ་ལྟར་འབད་པར་བྱས་ན་བརྩོན་འགྲུས་ཇི་ལྟ་བུ་ཞིག་སྐྱེ་བར་འགྱུར་
ཞེ་ན། ཇི་ལྟར་རླུང་ནི་ཕར་འགྲོ་བ་དང་ཚུར་འོངས་པས་ཤིང་བལ་ལམ་རས་བལ་སོགས་ཡང་
པའི་དངོས་པོ་རྣམས་ལ་ཅི་དགར་དབང་སྒྱུར་པར་བྱེད་པ། དེ་བཞིན་དུ་དགེ་བའི་བྱ་བ་ལ་
མངོན་པར་སྤྲོ་བའི་ཤུགས་ཀྱིས་རང་གི་སྒོ་གསུམ་ལ་དབང་སྒྱུར་ནུས་པའི་ལས་སུ་རུང་བར་བྱ་
དགོས་ཏེ། དེ་ལྟར་བྱས་ན་ནི་ཞེས་སམ་དེ་ལྟ་ན་ནི་ལུས་ངག་ཡིད་གསུམ་གྱི་དགེ་བའི་ལས་གང་
དང་གང་བརྩམས་པ་དེ་དང་དེ་ཐམས་ཅད་མཐར་ཕྱིན་ཏེ་བདེ་བླག་ཏུ་འགྲུབ་པར་འགྱུར་རོ།
དེ་ལྟར་དཔུང་བཞི་དང་སྟོབས་གཉིས་ལ་བརྟེན་ནས་བརྩོན་འགྲུས་གོང་ནས་གོང་དུ་སྤེལ་བར་
བྱེད་པའི་ཐབས་དེ་ལྟ་བུ་བྱ་བར་དཀའ་ཡང་ནམ་ཡང་འདོར་དུ་མི་རུང་པས་ཅི་ནས་ཀྱང་འབད་
པར་བྱ་དགོས་ཏེ། སློབ་དཔོན་དཔའ་བོས། དཀའ་སྤྱད་ལས་ནི་མ་བགྱིས་པར། ། གོ་
འཕང་རྙེད་དཀའ་མི་འཐོབ་ཅེས ། དེ་སླད་ཉིད་ལའང་མ་གཟིགས་པར། ཁྱེད་ཀྱིས་
བརྩོན་འགྲུས་ལྷག་པར་སྤེལ ཞེས་གསུངས་སོ །
གཉིས་པ་ལེའུའི་མཚན་ནི། བྱང་ཆུབ་སོགས་ཏེ། འདིས་བརྩོན་འགྲུས་རྩོམ་པའི་ཚུལ་
གཙོ་བོར་སྟོན་པས་ན་བརྩོན་འགྲུས་བསྟན་པའི་ལེའུ་ཞེས་བསྟན་ཏེ་བདུན་པའོ།
གཉིས་པ་ལེའུ་བརྒྱད་པ་བསམ་གཏན་གྱི་ལེའུ་ལ་གཉིས། གཞུང་དང་། མཚན་ནོ། །
དང་པོ་ལ་གསུམ། མཚམས་སྦྱོར་བའི་སྒོ་ནས་མདོར་བསྟན་པ། བསམ་གཏན་གྱི་མི་མཐུན་
ཕྱོགས་སྤང་པ བསམ་གཏན་སྒོམ་པ་དངོས་སོ ། དང་པོ་ནི དེ་ལྟར་བརྩོན་འགྲུས་
སོགས་ཏེ། སྔར་དེ་ལྟར་མི་མཐུན་ཕྱོགས་སྤང་པ་དང་གཉེན་པོ་བསྟེན་པའི་སྒོ་ནས་སྦྱིན་སོགས་
དགེ་བ་ལ་སྤྲོ་བས་བརྩོན་འགྲུས་བསྐྱེད་པའམ་སྤེལ་ནས་ནི། དགེ་བའི་དམིགས་པ་ལ་ཅི་དགར་
འཇུག་ཅིང་བརྟན་པར་བྱ་བའི་ཕྱིར་དུ་རང་གི་ཡིད་ནི་རྩེ་གཅིག་ཏུ་གནས་པའི་ཏིང་ངེ་འཛིན་ལ་
མཉམ་པར་བཞག་པར་བྱས་ནས་ཆགས་སོགས་ཀྱི་གཉེན་པོར་མི་སྡུག་པ་སྒོམ་པ་སོགས་དང་ཁྱད་
པར་བདག་གཞན་མཉམ་པ་དང་བརྗེ་བའི་བྱང་ཆུབ་ཀྱི་སེམས་སྒོམ་པ་སོགས་ཀྱི་ཐབས་ལ་བརྟེན་
ནས་བསམ་གཏན་བསྒོམ་པར་བྱ་དགོས་སོ་ཞེས་གདམས་པ་སྟེ། ཅིའི་ཕྱིར་ན། ཏིང་ངེ་འཛིན་
ལ་མཉམ་པར་མ་བཞག་པར་སེམས་ནི་ཕྱི་རོལ་གྱི་ཡུལ་ལ་རྣམ་པར་གཡེང་པར་གྱུར་བའི་མི་རྣམས་
-202

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
ནི། དགེ་བ་ལ་སྤྲོ་བའི་བརྩོན་འགྲུས་སོགས་དང་ལྡན་ཡང་ཡུལ་ཡིད་དུ་འོང་བ་ལ་འའདོད་ཆགས་
དང་ཡིད་དུ་མི་འོང་བ་ལ་ཞེ་སྡང་སྐྱེ་བ་སོགས་ལྟ་བུའི་ཉོན་མོངས་པ་སྲིན་པོ་མ་རུངས་པའམ་
གཅན་གཟན་གདུག་པ་ཅན་འདྲ་བའི་མཆེ་བའི་ཕྲག་སྟེ་སོའི་བར་ན་གནས་པས་དེས་མྱུར་དུ་
འཇོམས་ཤིང་སྡུག་བསྔལ་བསྐྱེད་པ་ལ་ཚེགས་མེད་པས་སོ་ཞེས་མཉམ་པར་འཇོག་དགོས་པའི་རྒྱུ་
མཚན་བསྟན་ཏེ དེ་ལྟར་བརྩོན་འགྲུས་སུ་མ་ཟད་ཕར་ཕྱིན་སྔ་མ་དག་ཀྱང་བསམ་གཏན་གྱི་
ཚོགས་སུ་འགྲོ་དགོས་པར་མདོ་དགོངས་འགྲེལ་ལས་གསུངས་པ་སྒོམ་རིམ་དང་པོ་ལས་བཤད་
དོ། ། གཉིས་པ་བསམ་གཏན་གྱི་མི་མཐུན་ཕྱོགས་སྤོང་པ་ལ་གཉིས མདོར་བསྟན་པ་དང་
རྒྱས་པར་བཤད་པའོ། དང་པོ་ནི། ལུས་དང་སེམས་ནི། སོགས་ཏེ། འོ་ན་རྣམ་
གཡེང་ཇི་ལྟར་སྤོང་ཞེ་ན། སྐྱེ་བོ་མང་པོ་དང་འགྲོགས་འདྲིས་བྱེད་པ་སོགས་འཇིག་རྟེན་གྱི་འདུ་
འཛི་སྤངས་ཏེ་ལུས་དབེན་པར་གནས་པ་དང་། འདོད་པ་ལ་འདུན་པའི་འདོད་ཆགས་སོགས་
ཕྱིན་ཅི་ལོག་གི་རྣམ་རྟོག་སྤངས་ཏེ་སེམས་ནི་དབེན་པར་གནས་པ་ཡིས ཏིང་ངེ་འཛིན་གྱི་མི་
མཐུན་ཕྱོགས་ཀྱི་འདུ་འཛིའི་རྣམ་གཡེང་དང་ནང་རྣམ་རྟོག་གི་རྣམ་པར་གཡེང་བ་གང་ཡང་མི་
འབྱུང་ངོ་ཉོན་མོངས་སྤོང་པ་ལ་ཏིང་ངེ་འཛིན་སྒོམ་དགོས་དེ་ལ་རྣམ་གཡེང་སྤང་དགོས་
དེ་ལ་ལུས་སེམས་དབེན་པ་བསྟེན་དགོས་པའི་རྒྱུ་མཚན་དེ་ལྟ་བས་ན་ལུས་དབེན་པའི་ཐབས་སུ་
གཉེན་བཤེས་འཁོར་གཡོག་སོགས་དང་འབྲེལ་འདྲིས་བྱེད་པའི་འཇིག་རྟེན་པའི་འདུ་འཛི་སྤང་
པར་བྱ་ཞིང་སེམས་དབེན་པའི་ཐབས་སུ་འདོད་པའི་ཡོན་ཏན་ལ་ཆགས་ཤིང་ཞེན་པ་དང་མི་
འདོད་པ་ལ་རྒྱབ་ཀྱིས་ཕྱོགས་པའི་ཞེ་སྡང་སོགས་ཕྱིན་ཅི་ལོག་གི་རྣམ་པར་རྟོག་པ་མཐའ་དག་
ཡོངས་སུ་དོར་བས་ལུས་དང་སེམས་གཉིས་ཀ་དབེན་པའི་ཐབས་བསྟེན་པར་བྱའོ།
གཉིས་པ་རྒྱས་པར་བཤད་པ་ལ་གཉིས། འཇིག་རྟེན་སྤང་པ། རྣམ་རྟོག་དོར་བའོ།།
དང་བོ་ལ་བཞི། འཇིག་རྟེན་སྤང་དགོས་པའི་རྒྱུ་མཚན་བཤད་པ་དང་། ནང་སེམས་ཅན་གྱི་
འཇིག་རྟེན་ལ་ཆགས་པ་སྤང་བར་བྱ་བ་དང་། ཕྱི་རྙེད་སོགས་ཀྱི་འཇིག་རྟེན་ལ་སྲེད་པ་སྤང་
བར་བྱ་བ་དང་། སྤང་ནས་དབེན་པ་བསྟེན་ཚུལ་བཤད་པའོ།། དང་པོ་ནི་ཆགས་པའི་ཕྱིར་
དང་སོགས་ཏེ དེ་ལ། འཇིག་རྟེན་མི་སྤོང་པའི་རྒྱུ་ནི་བདག་དང་བདག་གི་བར་མངོན་པར་
ཞེན་པའི་དབང་གིས་ནང་སེམས་ཅན་ལ་ཆགས་པའི་ཕྱིར་དང་ཕྱི་རྙེད་བཀུར་བསྟོད་གྲགས་
སོགས་ལ་སྲེད་པས་ནི་འཇིག་རྟེན་གྱི་ཞེན་པ་མི་སྤོང་སྟེ། དེ་གཉིས་ནི་འཇིག་རྟེན་མི་སྤོང་པའི་
རྒྱུའམ་འཇིག་རྟེན་ལ་ཆགས་ཤིང་སྲེད་པས་རྒྱུ་ཡིན་པས་སོ། ། དེ་བས་ན་སེམས་ཅན་དང་རྙེད་
སོགས་ལ་ཆགས་ཤིང་སྲེད་པ་འདི་དག་ཡོངས་སུ་སྤོངས་ལ་ཞེས་སྤངས་དགོས་པའི་རྒྱུ་མཚན་
བསྟན་ལ། ཇི་ལྟར་སྤོང་ན་སྤང་གཉེན་གྱི་འདོར་ལེན་ལ་མཁས་པའི་བློ་གྲོས་དང་ལྡན་པས་དེ་མ་
- 203

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
ཐག་འཆད་འགྱུར་གྱི་གཉེན་པོ་འདི་ལྟར་རང་རྒྱུད་ལ་བརྟེན་ནས་སྤྱད་པར་བྱ་བའམ་བརྟག་ཅིང་
དཔྱད་པར་བྱའོ་ཞེས་ཆགས་པའི་རྒྱུ་སྤོང་པར་གདམས་པའོ། ། ཆགས་སོགས་སྤོང་བྱེད་ཀྱི་
གཉེན་པོ་ནི། འོ་ན་དེ་ལྟ་བུའི་གཉེན་པོ་དེ་གང་ཞེ་ན། བྱིང་རྒོད་དང་བྲལ་ཞིང་སེམས་དགེ་
བའི་དམིགས་པ་ལ་རྩེ་གཅིག་ཏུ་གནས་པའི་ཏིང་ངེ་འཛིན་གྱི་སྟོབས་ཀྱིས་ཤིན་སྦྱང་གི་བདེ་བ་
འདྲེན་ནུས་པའི་ཞི་གནས་དང་དེ་ལྟ་བུའི་ཞི་གནས་ཀྱི་རྒྱུ་ལས་བྱུང་ཞིང་དེ་དང་ཟུང་དུ་འབྲེལ་
བས་ན་ཞི་གནས་རབ་ཏུ་ལྡན་པའི་ལྷག་མཐོང་སྟེ་ཆོས་རྣམས་ཀྱི་དེ་ཁོ་ན་ཉིད་ཇི་ལྟ་བ་བཞིན་དུ་
ལྷག་པར་མཐོང་བའི་ཤེས་རབ་ཁྱད་པར་ཅན་གྱི་ལྷག་མཐོང་གིས་ནི ཁམས་གསུམ་གྱི་ཉོན་
མོངས་པ་ས་བོན་བག་ཆགས་དང་བཅས་པ་མཐའ་དག་རྣམ་པར་འཇོམས་པར་བྱེད་ནུས་པས་ན་
གཉེན་པོ་དངོས་ནི་དེ་ཉིད་ཡིན་པར་ཤེས་པར་བྱས་ནས་ཆགས་སྲེད་སོགས་ཉོན་མོངས་པ་སྤོང་
བར་འདོད་པའི་ཐོག་མར་ལྷག་མཐོང་དེ་ཉིད་ཀྱི་རྟེན་ཏུ་གྱུར་བའི་ཞི་གནས་མཚན་ཉིད་ཚང་བར་
བྱ་དགོས་ཏེ། དེ་ལ་དེའི་རྟེན་ཞིག་གནས་དགོས་པ་གང་ཞིག་ཐོག་མར་ཞི་ལྷག་གསར་དུ་སྒྲུབ་
པའི་ཚེ་ཞི་གནས་སྔོན་དུ་མ་བསྒྲུབ་པར་ལྷག་མཐོང་སྐྱེ་མི་སྲིད་པས་སོ་ཞེས་དེ་གཉིས་ཀྱི་གོ་རིམ་
ངེས་པའི་ཚུལ་གཙོ་བོར་བསྟན་ཏོ། ། དེ་ལྟ་བུའི་ཞི་གནས་ཀྱི་ཏིང་ངེ་འཛིན་དེ་ཡང་ནི། ཕྱི་
ནང་གི་འཇིག་རྟེན་ལ་ཆགས་པ་མེད་ཅིང་བསམ་གཏན་སྒོམ་པ་ལ་མངོན་པར་དགའ་བས་འགྲུབ་
ཀྱི་གཞན་གྱིས་ནི་མ་ཡིན་ཏེ། འཇིག་རྟེན་ལ་ཆགས་པས་ནི་བྱིང་རྒོད་སོགས་ཏིང་ངེ་འཛིན་གྱི་མི་
མཐུན་ཕྱོགས་ཀྱི་དབང་དུ་འགྲོ་པས་སོ།
གཉིས་པ་ནང་སེམས་ཅན་གྱི་འཇིག་རྟེན་ལ་ཆགས་པ་སྤང་བར་བྱ་བ་ནི། མི་རྟག་སུ་ཞིག་
སོགས་ཏེ དེ་ཡང་གཉེན་བཤེས་ལ་ཆགས་པའི་ཉེས་དམིགས་ལ འདོད་པའི་ཡུལ་དང་མི་
འཕྲད་པ་སོགས་ཀྱི་ཉེས་པ་ནི། རང་ཉིད་ཀྱང་མྱུར་དུ་འཆི་བར་འགྱུར་བས་མི་རྟག་པ་སུ་ཞིག་
མི་རྟག་ཅིང་མི་བརྟན་པའི་བུ་དང་ཆུང་མ་སོགས་ཀྱི་གཉེན་བཤེས་རྣམས་ལ་ཡང་དག་པར་ཆགས་
དེ་དག་ལ་ཆགས་པའི་ཉེས་པ་དེས་ནི་ཚེ་འདི་ལ་སྡུག་བསྔལ་བསྐྱེད་
པར་བྱེད་པ་ཡོད་དོ
པར་མ་ཟད་འཁོར་བར་འཁོར་བའི་ཚེ་རབས་སྟོང་ཕྲག་དག་ཏུ་ཡང་ལས་ངན་པའི་རྣམ་སྨིན་གྱི་
འབྲས་བུ་མི་འདོད་པ་ཁོ་ན་དང་འཕྲད་པར་འགྱུར་བ་ལས། སྡུག་པ་དང་ཡིད་དུ་འོང་བའི་
འདོད་པའི་ཡུལ་མཐོང་བར་ཡོང་ཡེའ མ་རྣམ་པ་ཀུན་ནས་མི་འགྱུར་ལ། ཆགས་པའི་ཡུལ་སྡུག་
ཅིང་ཡིད་དུ་འོང་བ་མ་མཐོང་ཞིང་དེ་དང་མ་འཕྲད་ན་ནི་ཡིད་དགའ་བར་མི་འགྱུར་ཞིང་། མི་
དགའ་ཞིང་ཡིད་མི་བདེ་བས་རྒྱུད་འཁྲུགས་ཤིང་གཡེང་པར་གྱུར་ན་ཡིད་ཀྱང་ནང་དུ་ཏིང་ངེ་
འཛིན་ལ་མཉམ་པར་འཇོག་པར་མི་འགྱུར་ལ་བརྒྱ་ལ་འདོད་པའི་ཡུལ་སྡུག་ཅིང་ཡིད་དུ་འོངས་པ་
མཐོང་བར་གྱུར་ན་ཡང་དེས་ནམ་ཡང་ངོམས་ཤིང་ཆོག་པར་མི་འའགྱུར་བས སླར་ཡང་སྔར་མ་
204

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
མཐོང་བའི་སྐབས་སུ་གསར་དུ་ཅི་ནས་ཀྱང་མཐོང་བར་འདོད་པ་དེ་བཞིན་དུ་སྲེད་པས་སེམས་
ཡོངས་སུ་གདུང་པར་འགྱུར་བ་སོགས་ཀྱི་ཉེས་པ་བསྐྱེད་པའི་ཕྱིར་རོ། ། འདོད་ཡོན་གྱིས་མི་
ངོམས་པ་ནི། རྒྱ་ཆེར་རོལ་བ་ལས། འདོད་པའི་ཡོན་ཏན་དག་གི་དགའ་བ་ནི།། ལན་
ཚྭའི་ཆུ་འཐུང་བཞིན་དུ་ངོམས་མི་འགྱུར། ། ཞེས་སོ ། ཐར་བ་ཐོབ་བྱེད་ཀྱི་ཆོས་ལས་
ཉམས་པ་སོགས་ཀྱི་ཉེས་པ་ནི། དེ་ལྟར་འདོད་པའི་ཡུལ་མི་མཐོང་བ་དང་མ་མཐོང་བའི་ཡིད་མི་
བདེ་སྐྱེ་བ་དང་མཐོང་ཡང་མི་ངོམས་པ་སོགས་ཀྱི་ཉེས་དམིགས་དེ་དག་ཡོད་པར་མ་ཟད་འདི་དང་
ཕྱི་མའི་དོན་ཐམས་ཅད་ཉམས་བྱེད་ཀྱི་རྒྱུ་ནི་སྡུག་ཅིང་ཡིད་དུ་འོང་བའི་གཉེན་བཤེས་སོགས་ཀྱི་
སེམས་ཅན་རྣམས་དང་འཕྲད་པ་དང་དེ་དག་ཀུན་ལ་ཆགས་ཤིང་ཞེན་པར་བྱས་པ་ཡིན་པས་ན།
དེས་ནི་གནས་ལུགས་ཡང་དག་པ་དེ་ཁོ་ན་ཉིད་ཀྱི་དོན་མཐོང་བ་ལ་ཡང་ཀུན་ནས་སྒྲིབ་པར་བྱེད་
པ་སྟེ་མི་མཐོང་བར་བྱེད་ཅེས་པའོ། ། དེ་ལྟར་གནས་ལུགས་ཀྱི་དོན་མཐོང་བའི་ལྟག་མཐོང་མི་
སྐྱེ་བ་ནི་སེམས་གཡེང་ནས་མཉམ་པར་མ་བཞག་པའི་དབང་གིས་ཡིན་ནོ། ། གཉེན་བཤེས་
སོགས་ཟག་བཅས་ཀྱི་ཡུལ་ལ་ཆགས་ཤིང་ཞེན་པའི་དབང་གིས་སྲིད་པའི་ཉེས་དམིགས་མི་མཐོང་
བས་དེ་ལ་སྐྱོ་ཞིང་ཡིད་འབྱུང་བའི་སེམས་ཀྱང་འཇིག་པའམ་ཉམས་པར་བྱེད་ལ དེའི་ཕྱིར་ཞི་
བ་ལ་དོན་གཉེར་གྱི་བློ་དང་ཐར་བའི་གོ་འཕང་ཐོབ་པའང་མི་སྲིད་ལ་ཐ་མར་ཡིད་དུ་སྡུག་པའི་
གཉེན་བཤེས་སོགས་དང་ངེས་པར་འབྲལ་བར་འགྱུར་ལ་དེ་ཚེ་མྱ་ངན་གྱིས་ཡིད་ལ་གདུང་པ་ཆེན་
པོ་སྐྱེ་བར་འགྱུར་བར་ངེས་སོ ། ཚོམས་ལས། སྡུག་པ་རྣམས་ལས་མྱ་ངན་སྐྱེ། ། སྡུག་
ལས་སྡུག་བསྔལ་སྡུག་ལས་འཇིགས ། སྡུག་གུ་མ་དག་གཞན་གྱུར་ན། ། ཡི་མུག་འགྱུར་བ་
ཐོབ་པར་བྱེད། ། ཅེས་སོ གཞན་ཡང་གཉེན་བཤེས་སོགས་འདོད་པའི་ཡུལ་སྡུག་པ་
དང་འཕྲད་པར་འདོད་པའི་སྲེད་པས་དེ་དག་ལ་ཡང་དང་ཡང་དུ་སེམས་པ་འབའ་ཞིག་གི་དབང་
གིས། ཚེ་ཐུང་བག་ཙམ་པ་འདི་ལའང་བདེ་བའི་རྒྱུ་དགེ་བ་སྒྲུབ་པའི་དོན་ཅི་ཡང་མེད་པར་སྡིག་
པ་གསོག་པ་དང་སྡུག་བསྔལ་མྱོང་བ་ཁོ་ནའི་ངང་དུ་དུས་འདའ་ཞིང་ཚེའི་འདུ་བྱེད་སྐད་ཅིག་ལ་
ཟད་པར་གྱུར་ནས་དལ་འབྱོར་ཆུད་གཟོན་པར་འགྱུར་བ་དང་། དེར་མ་ཟད་མྱུར་དུ་འབྲལ་
ངེས་པའི་རྟག་པ་མེད་པའི་མཛའ་བཤེས་ལ་ཆགས་པའི་རྒྱུ་ཉིད་ཀྱིས ནམ་ཡང་ཉམས་པར་མི་
འགྱུར་བའི་རྟག་བརྟན་གཡུང་དྲུང་གི་ཐར་པ་དེ་ཉིད་ཐོབ་བྱེད་ཀྱི་རྒྱུ་དམ་པའི་ཆོས་ཀྱང་འཇིག་
ཅིང་ཉམས་པར་འགྱུར་བ་སོགས་ཉེས་པ་མང་པོའི་འབྱུང་གནས་སུ་གྱུར་བའི་ཕྱིར་དེ་དག་ལ་
ཆགས་པར་མི་བྱའོ།། ངན་འགྲོར་འཁྲིད་པ་སོགས་ཀྱི་ཉེས་པ་ནི། བྱིས་པ་སོ་སོའི་སྐྱེ་བོའམ་
བླང་དོར་རྨོངས་པའི་བྱིས་པ་བླུན་པོ་རྣམས་དང་སྐལ་བ་མཉམ་པ་སྟེ། དེ་དག་དང་བསམ་སྤྱོད་
མཚུངས་པར་མི་དགེ་བ་སྤྱད་ན།། ངེས་པར་ངན་འགྲོར་འགྲོ་བར་འགྱུར་ཏེ། འཕགས་པའི་
205

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཆོས་སམ་མཁས་པའི་ཆོས་ལས་ཕྱི་རོལ་ཏུ་གྱུར་བའི་ལས་དམན་པ་སྤྱད་པའི་ཕྱིར། དེར་མ་ཟད་
བདག་ཉིད་ཀྱང་འཕགས་པ་རྣམས་དང་སྐལ་པ་མི་མཉམ་པའམ་བླང་དོར་ལ་མཁས་པའི་སྐྱེ་བོ་
རྣམས་དང་སྐལ་བ་མི་མཉམ་པའམ་སྤྱོད་པ་མི་མཚུངས་པར་ཁྲིད་པར་བྱེད་ན། ད་ལྟའི་བྱིས་པ་
དང་འགྲོགས་འདྲིས་བྱེད་པ་དང་བློ་མཐུན་གྲོས་མཐུན་བྱེད་པ་སོགས་ཀྱི་སྒོ་ནས་ཉེ་བར་བསྟེན་
པས་ཅི་ཞིག་བྱ་སྟེ་ཕན་པ་དང་དགོས་པ་ཅི་ཡང་མི་འབྱུང་ལ་འདི་ཕྱི་གཉིས་ཀར་སྡུག་བསྔལ་གྱི་རྒྱུ་
བྱེད་ཅིང་ཕན་བདེ་ཉམས་བྱེད་ཀྱི་རྐྱེན་དུ་གྱུར་བའི་ཕྱིར་རོ། འཕགས་པའི་ཟླས་དྲངས་པའི་
བྱིས་པ་སོ་སྐྱེ་དང་། རྒན་པོའི་ཟླས་དྲངས་པའི་བྱིས་པ་ལོ་བཅོ་ལྔ་མན་ཆད་དང་། མཁས་པའི་
ཟླས་དྲངས་པའི་བྱིས་པ་རྨོངས་པ་གསུམ་ལས་འདིར་ཕྱི་མ་གཙོ་ཆེ་བར་གསུངས་སོ། དེ་ནི་
ཏིང་རྒྱལ་ལས། སོ་སོ་ཐ་དད་འགྲོ་བས་ན། སོ་སོ་སྐྱེ་བོར་བརྗོད་པ་ཡིན ། ཞེས་པ་
ལྟར་རོ། མགུ་བར་དཀའ་བ་སོགས་ཀྱི་ཉེས་པ་ནི། བྱིས་པ་རྣམས་རང་རྒྱུད་མི་བརྟན་པའི་
ཕྱིར་འཕྲལ་དང་འཕྲལ་དུ་ཚིག་སྙན་པ་སོགས་ཁོའི་རང་འདོད་ཀྱི་བསམ་སྤྱོད་དང་མཐུན་པའི་བྱ་
བྱེད་ཅུང་ཟད་ལ་བརྟེན་ནས་སྐད་ཅིག་གཅིག་གིས་ཞེས་སམ་སྐད་ཅིག་ཙམ་གྱིས་དགའ་ཞིང་
མཛའ་པའི་གྲོགས་སུ་འགྱུར་ལ། ཚིག་མི་སྙན་པ་སོགས་ཁོའི་བསམ་སྤྱོད་དང་མི་མཐུན་པའི་རྒྱུ་
མཚན་ཅུང་ཟད་ལ་བརྟེན་ནས་ཡུད་ཙམ་གཅིག་ཙམ་གྱིས་ནི་དགྲར་ཡང་འགྱུར་བ་ལ་དཀའ་
ཚེགས་མེད་ཅིང་བླང་དོར་ལ་མི་མཁས་པའི་ཕྱིར་དགའ་བར་བྱ་འོས་པའི་གནས་བསོད་ནམས་
དགེ་བའི་ལས་ལ་སྦྱར་ན་ཡང་མི་དགའ་ཞིང་ཁྲོ་བར་བྱེད་པས་ན། དེ་ལྟ་བུའི་བྱིས་པ་སོ་སོའི་སྐྱེ་
བོ་རྣམས་ནི་རྗེས་མཐུན་གྱི་སྤྱོད་པས་མགུ་བར་བྱ་བ་ཤིན་ཏུ་དཀའ་ལ་ཕན་གནོད་གྱི་རྒྱུ་མི་ཤེས་
པའི་ཕྱིར། རང་གཞན་ལ་ཕན་པའི་ཐབས་ཆོས་དང་མཐུན་པའི་གཏམ་འདི་བྱ་འོས་སོ་འདི་བྱ་
མི་འོས་སོ་ཞེས་བླང་དོར་ཕྱིན་ཅི་མ་ལོག་པར་སྨྲས་ན་དང་དུ་ལེན་པ་ལྟ་ཅི་ཁྲོ་ཞིང་སྡང་བས་མི་
དགའ་བར་བྱེད་པས་ན་ཕན་པར་སྨྲ་ཡང་དོན་དུ་མི་འགྱུར་ཞིང་དེར་མ་ཟད་རང་གིས་བླང་
དོར་ཚུལ་བཞིན་དུ་བྱས་ནས་ཆོས་དང་མཐུན་པའི་སྤྱོད་པ་སྤྱད་ཚེ་ཁྱོད་ཀྱིས་སུ་དང་ཡང་མི་མཐུན་
པའི་ངལ་བ་འབྲས་མེད་འདི་ལྟ་བུ་ཉམས་སུ་བླངས་པས་ཅི་བྱ་ཟེར་ནས་བདག་ཀྱང་ཕན་པའི་རྒྱུ་
དགེ་བའི་ཆོས་ལས་ནན་གྱིས་ཟློག་པར་བྱེད་ལ དེ་དག་གི་ངག ཀ་ནི་སྨྲ་བ་བཞིན་དུ་མ་ཉན་
ན་ཁོ་བོའི་ཚིག་ལ་བརྙས་སོ་ཟེར་ནས་བདག་ལ་མི་དགའ་ཞིང་ཁྲོ་བ་སྐྱེ་བས་དེའི་རྐྱེན་གྱིས་ཁོ་རང་
ངན་འགྲོར་འགྲོ་བར་འགྱུར་བས་བདག་གིས་དེ་ལ་ནམ་ཡང་ཕན་པ་བྱེད་མི་ནུས་པའོ། ། དེ་
ལས་ཀྱང་ཕན་པ་མི་ཐོབ་ཅིང་གནོད་པ་ལ་སྦྱོར་བ་ནི གཞན་བྱིས་པ་རྣམས་ཀྱི་ངང་ཚུལ་ནི་
རིགས་གཟུགས་ཐོས་པ་ལོངས་སྤྱོད་སོགས་རང་ལས་མཐོ་ཞིང་ལྷག་པ་རྣམས་ལ་དམིགས་ནས་དེ་
དག་གི་ཕུན་ཚོགས་ལ་མི་བཟོད་པའི་ཕྲག་དོག་བྱེད་ཅིང་། རང་དང་མཉམ་ཞིང་འདྲ་བ་རྣམས་
206

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
ལ་དམིགས་ནས་རང་ལྷག་པར་བྱ་བའི་ཕྱིར་དེ་དག་འགྲན་སེམས་ཀྱིས་རྣམ་པར་རྩོད་པ་དང་
རང་ལས་དམན་པ་རྣམས་ལ་དམིགས་ནས་རང་ཉིད་མཆོག་གོ་སྙམ་དུ་སེམས་དཔང་བསྟོད་དེ་
ཁེངས་པའི་ང་རྒྱལ་གྱིས་དེ་ལ་བརྙས་པ་དང༌བདེན་རྫུན་གང་རུང་གི་སྒོ་ནས་ཡོན་ཏན་བརྗོད་
དེ་བསྟོད་ན་བདག་ནི་ཡོན་ཏན་ཅན་ནོ་སྙམ་དུ་རང་མཐོང་གི་དྲེགས་པ་སྐྱེ་པ་དང་། སྐྱོན་གྱི་ཆ་
ནས་བསྒྲགས་ཏེ་མི་སྙན་པར་བརྗོད་ན་བདག་ལ་སྨད་དོ་སྙམ་ནས་ཁོང་ཁྲོ་སྐྱེ་བ་སོགས་ཀྱི་ཕྱིར
རྟག་ཏུ་གནོད་སྡུག་གི་ཚོགས་སྐྱེད་པའི་རྒྱུ་ལས་དུས་ནམ་ཞིག་གི་ཚེ་ཡང་བྱིས་པ་དེ་དག་ལ་བསྟེན་
འདྲིས་བགྱིས་པ་ལས་བདག་ལ་ཕུགས་སུ་ཕན་པའི་དོན་ཅི་ཞིག་འཐོབ་སྟེ་ཅུང་ཟད་ཀྱང་མི་འཐོབ་
ལ། རྣམ་པ་ཀུན་ཏུ་ཕན་པ་མི་ཐོབ་པར་མ་ཟད་བྱིས་པ་རྣམས་དང་འགྲོགས་ན་གྲོགས་བྱིས་པ་
གཞན་འགའ་ཞིག་ལ་དམིགས་ནས། བདག་རང་དང་རང་གི་ཕྱོགས་ཀྱི་ཡོན་ཏན་བརྗོད་
ནས་བསྟོད་ཅིང་གྲོགས་གཞན་དང་། དེའི་ཕྱོགས་ལ་ཉེས་སྐྱོན་བསྒྲགས་ཏེ་སྨོད་པ་ལྟ་བུའི་ཉེས་
པ་འབྱུང་བ་དང་གཞན་ཡང་བྱིས་པ་ལས་ནི་འཁོར་བར་ཆགས་ཤིང་དགའ་བའི་གཏམ་
འདོད་པའི་ཡོན་ཏན་ལ་བསྔགས་པ་དང་རྙེད་བཀུར་བསྟོད་གྲགས་སོགས་དང་རྒྱལ་བོ་དང་ཡུལ་
མིའི་ལོ་རྒྱུས་ལ་སོགས་པ་ཆགས་སྡང་སློང་ཞིང་འདུ་འཛི་དང་འབྲེལ་བའི་གཏམ་སྣ་ཚོགས་དང་།
གཞན་ཡང་རྫུན་དང་ཕྲ་མ་ལ་སོགས་པའི་མི་དགེ་བའི་རིགས་དུ་མ་ཞིག་ཅི་ནས་ང་ངེས་པར་
འབྱུང་ལ། དེ་ལ་བརྟེན་ནས་ངན་འགྲོར་འགྲོ་བས་ན་གནོད་པ་ཁོ་ན་ལ་སྦྱོར་བ་ལས་ནམ་ཡང་
ཕན་པར་མི་འགྱུར་བས་དེ་དང་འགྲོགས་པར་མི་བྱའོ། ། སླར་ཡང་བསྡུས་ཏེ་བསྟན་པ་ནི།
དེ་ལྟར་བྱིས་པ་བདག་དང་བྱིས་པ་གཞན་ཕན་ཚུན་དུ་བསྟེན་ཅིང་འགྲོགས་པ། དེས་ནི་གཅིག་
གིས་གཅིག་ལ་མི་དགེ་བ་འཕེལ་བའི་རྐྱེན་བྱས་ནས་སྡིག་ཅན་འཕགས་སྐྱེས་པོ་དང་མ་ལ་གནོད་
གཉིས་བཞིན་དུ་ཕན་ཚུན་སྡིག་གྲོགས་སུ་གྱུར་བའི་རང་གཞན་གཉིས་ཀ་ཕུང་བར་འགྱུར་བའི་
རྒྱུར་ཟད་ཀྱི། བྱིས་པ་དེ་དག་གིས་ཀྱང་བདག་ལ་ཕན་པའི་དོན་ཅི་ཡང་མ་བྱས་ཤིང་མི་བྱེད་ལ་
བདག་གིས་ཀྱང་དེ་དག་ལ་ཕན་པའི་དོན་ཅུང་ཟད་ཀྱང་མ་བྱས་ཤིང་བྱེད་པར་མི་འགྱུར་བས
བྱིས་པའི་གྲོགས་པོ་དམན་པ་དང་འགྲོགས་པའི་ཉེས་པ་སྤོང་པར་འདོད་པའི་བླང་དོར་ལ་མི་
མཁས་པའི་རྨོངས་པ་རྣམས་ལས་ཐག་རིང་དུ་བཤོལ་བར་བྱ་ཞིང་སྡིག་པའི་གྲོགས་པོ་དེ་དག་ལས་
རྒྱང་རིང་དུ་འབྲོས་བར་བྱས་ནས་འཕགས་པའི་ཆོས་ལ་རྗེས་སུ་སློབ་པའི་དོན་དུ་རང་གཅིག་པུ་
དབེན་པར་སོང་སྟེ་གནས་པར་བྱ་དགོས་ཞེས་པའོ། སྐབས་འགར་འཕྲད་ན་མི་དགེ་བ་དང་
འདྲིས་ཆེན་སྤང་པ་ནི། གལ་ཏེ་དབེན་པར་གནས་པ་སོགས་ཀྱི་སྐབས་ལྟ་བུ་བརྒྱ་ལ་རེས་འགའ་
གློ་བུར་དུ་བྱིས་པའི་སྐྱེ་བོ་དང་ཕྲད་པར་གྱུརར་ན་ཉེད་མི་དགའ་ཞིང་མ་དད་པར་གྱུར་བའི་སྤྱོད་
ཚུལ་སྤངས་ནས་རེ་ཞིག་སྙན་པར་སྨྲ་བ་སོགས་ཁོ་དགའ་ཞིང་སྤྲོ་བར་འགྱུར་བའི་སྤྱོད་པས་ཡིད་
- 207-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
མགུ་བར་བྱས་ཏེ། དེ་ནས་རྗེས་སུ་ཆགས་པ་དང་མཛའ་ཞིང་ཡིད་གཅུགས་པ་དང་རྙེད་བཀུར་
འོང་དུ་རེ་བའི་བསམ་པ་སོགས་ཀྱི་སྒོ་ནས་ཧ་ཅང་ང་དུ་འགྲོགས་པའི་འདྲིས་ཆེན་པོ་ཉིད་དུ་མི་
འགྱུར་བར་བྱ་ཞིང་ཉེ་རིང་གཉིས་ཀ་དང་བྲལ་བའི་སྒོ་ནས་ཐ་མལ་བ་སྟེ་བར་མ་བཏང་སྙོམས་
ཙམ་མམ་གཟུ་བོ་ལྟ་བུའི་སྒོ་ནས་འདྲིས་པ་དང་འགྲས་པ་གང་ཡང་མེད་པར་ཆོས་མཐུན་གྱི་སྤྱོད་
པས་ལེགས་པར་གནས་པར་བྱ་ལ། དེ་བཞིན་ཐ་མལ་བར་མའི་ཚུལ་གྱིས་བསོད་སྙོམས་ལྟ་བུའི་
ཆེད་དུ་གྲོང་དང་གྲོང་ཁྱེར་སོགས་སུ་རྒྱུ་བའི་ཚེ་ཡང་དཔེར་ན་བུང་བས་མེ་ཏོག་གི་ཁ་ཏོག་དང་དྲི་
སོགས་ལ་ཆགས་ནས་དེར་རིང་དུ་གནས་པ་དང་གནོད་པའི་བསམ་པ་སོགས་གང་ཡང་མེད་པར་
སྦྲང་རྩི་ཙམ་བླངས་ནས་འགྲོ་བ་བཞིན་དུ་ཆགས་སྡང་སོགས་ཀྱི་བསམ་པ་གཞན་མེད་པར་ཆོས་
སྒྲུབ་པའི་ཉེར་སྤྱོད་ཀྱི་དོན་ཙམ་དུ་ཆོས་གོས་དང་བསོད་སྙོམས་སོགས་བླངས་ནས་སམ་ཡང་ན་
ཐོས་སོགས་ཀྱི་ཆེད་དུ་སྐྱེ་བོ་མང་པོའི་ནང་དུ་འགྲོ་ན་ཡང་ལེགས་པར་བཤད་པའི་ཆོས་ཀྱི་རྣམ་
གྲངས་མང་པོའི་ནང་ནས་ཉམས་སུ་བླང་བྱའི་ཆོས་ཀྱི་སྙིང་བོ་ཙམ་བླངས་ནས་ནི་ཞེས གང་
ལྟར་ཡང་དེ་དང་དེར་གནས་པའི་སྐྱེ་བོ་ཀུན་ལ་སྔོན་ཆད་ཕན་ཚུན་འགྲོགས་འདྲིས་བྱེད་མ་མྱོང་
བས་མ་མཐོང་ཞིང་མ་ཐོས་བ་བཞིན་དུ་རིང་དུ་འདྲིས་པ་མེད་ཅིང་སུ་ལའང་རེ་བ་མེད་པར་བྱས་
ནས་གནས་པར་བྱ་སྟེ། མདོ་ལས། ཇི་ལྟར་བུང་བ་མེ་ཏོག་གི། ཁ་དོག་དྲི་ལ་མི་གནོད་
པར ཁུ་བ་གཞིབ་ནས་འཕུར་བ་ལྟར། ། དེ་བཞིན་ཐུབ་པ་གྲོང་དུ་རྒྱུ ཞེས་པ་
ལྟར་རོ ། གསུམ་པ་ཕྱི་རྙེད་སོགས་ཀྱི་འཇིག་རྟེན་ལ་ཆགས་པ་སྤང་པ་ནི། བདག་ནི་རྙེད་
མང་སོགས་ཏེ། དེ་ཡང་རྙེད་བཀུར་གྱི་ཉེས་པ་དང་དེ་ལ་སྙིང་བོ་མེད་ཚུལ་སྟོན་པ་ལ། རྒྱགས་
པ་དང་ང་རྒྱལ་བསྐྱེད་པའི་ཉེས་པ་ནི། བདག་ལ་ནི་སྦྱིན་བདག་མང་པོས་ཆོས་གོས་དང་བསོད་
སྙོམས་སྟེར་བ་སོགས་ཡོ་བྱད་ཀྱི་རྙེད་པ་མང་པོ་དང་ལྡན་ལ་ཡུལ་མི་མང་པོས་མཆོད་ཅིང་བཀུར་
སྟི་དང་བཅས་པ་དང་བདག་ལ་སྐྱེ་བོ་མང་པོ་དགའ་ཞིང་གུས་པ་དང་བཅས་པའོ་ཞེས ཚེ་
འདིར་དེ་འདྲའི་སྙེམས་པ་སྟེ་རྙེད་བཀུར་གྱི་སེམས་ཁེངས་པའི་ང་རྒྱལ་དང་རྙེད་བཀུར་ལ་ཆགས་
པའི་རོ་མྱང་པའི་རྒྱགས་པའམ་དྲེགས་པ་ལྟ་བུའི་སེམས་འཆང་བར་གྱུར་ན དེ་དག་གི་ཉེས་
པས་རང་ཤི་བའི་འོག་ཏུ་ཕྱི་མའི་དུས་དག་ཏུ་དམྱལ་བ་སོགས་ངན་འགྲོར་ལྷུང་ནས་ཡུན་རིང་ལ་
བཟོད་དཀའ་བའི་སྡུག་བསྔལ་སྣ་ཚོགས་ཀྱི་འཇིགས་པ་མི་བཟད་པ་སྐྱེ་བར་འགྱུར་རོ། ། དེ་
ལྟར་རྙེད་བཀུར་གྱིས་སེམས་ཁེངས་པ་དང་དེ་ལ་ཆགས་པས་རོ་མྱང་བ་ལས་འཇིགས་པ་སྐྱེ་བའི་རྒྱུ་
མཚན་དེ་ལྟ་བས་ན་བདེ་སྡུག་གི་རྒྱུ་ལ་རྣམ་པར་རྨོངས་པའི་ཡིད་ཁྱོད་ཀྱིས་ད་ལྟའི་དུས་སུ་སྡུག་
བསྔལ་གྱི་རྒྱུའི་རྙེད་བཀུར་ལ་བདེ་བའི་རྒྱུར་རློམས་ནས དེ་དག་གང་དང་གང་ལ་ཆགས་ཤིང
ཞེན་པར་གྱུར་ནས་དད་པས་བྱིན་པ་སོགས་ལ། ཅི་ཙམ་ལོངས་སྤྱོད་པ་དེ་དང་དེ་བསྡོངས་ཞེསས་
208 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ཏེ་དེ་དང་དེའི་ཉེས་པ་ཕྱོགས་གཅིག་ཏུ་བསྡོངས་པའམ་བསྡོམས་པ་ལས་འབྲས་བུ་རྣམ་སྨིན་མྱོང་
བའི་དུས་སུ་གོང་ནས་གོང་དུ་བརྒྱ་ཕྲག་འགྱུར་དུ་འཕེལ་ནས་སྡུག་བསྔལ་ཉིད་དུ་འགྱུར་ཞིང་
ལྡང་ངོ་དེ་བས་ན་བདེ་སྡུག་གི་རྒྱུའི་བླང་དོར་ལ་མཁས་པས་ནི་རྙེད་བཀུར་སོགས་ལ་
ཆགས་པ་མི་བྱ་སྟེ དེ་ལ་ཆགས་ཤིང་ཞེན་པ་དེ་ལས་ནི་འདི་ཕྱི་ཀུན་ཏུ་འཇིགས་པ་མི་བཟད་སྐྱེ་
བ་བཤད་མ་ཐག་པའི་ཕྱིར་རོ་ཞེས་ཡུལ་ཅན་ཆགས་པའི་ཉེས་པ་བསྟན་ཏོ། ། ཁྲིམས་འཆལ་
གྱིས་དད་རྫས་ལ་སྤྱོད་པ་ནི། དེ་བས་ཀྱང་ཉེས་པ་ཆེ་སྟེ། སངས་རྒྱས་ཀྱི་མཛོད་ཀྱི་མདོ་ལས
ཤཱ་རིའི་བུ། ཚུལ་ཁྲིམས་ཞིག་པའི་དགེ་སློང་བསྐལ་པ་བརྒྱ་སྟོང་ཁྲི་འབུམ་གྱི་བར་དུ་རང་གི་ཤ་
བཅད་ཅིང་གཏུབས་ཏེ་སྦྱིན་བདག་ལ་འཇལ་ལོ། ཕྱུགས་སུ་སྐྱེ་ན་ཡང་ཁུར་ལྕི་བ་ཁྱེར་པར་
འོང་ངོ་། ། སྐྲ་ཉག་མ་འབུམ་དུ་བགོས་པའི་ཆ་ཙམ་ཡང་བཞུ་བར་མི་ནུས་ན་གོས་དང་ཟས་
དང་མལ་ཆ་དང་སྨན་ལ་སོགས་པ་ལྟ་ཅི་སྨོས་ཞེས་གསུངས ཤྲཱི་ནིར་མ་ཀའི་གསུང་རྒྱུན་ལས་ནི
ལྡན་གྲོལ་གྱི་ཡོན་ཏན་གང་ཡང་མེད་བཞིན་དུ་ད་ལྟ་དད་པས་བྱིན་པས་བཟའ་བ་དང་བཏུང་བ་
ཁམ་རེ་ཙམ་ལ་ཡང་ཆགས་སྲེད་དང་བཅས་པས་སྤྱོད་ན་ཕྱིས་དམྱལ་བར་སྐྱེ་བའི་ཚེ་ལྕགས་ཀྱི་ཐུ་
ལུམ་མེ་འབར་བ་ཁམ་སྟོང་དང་ཁྲོ་ཆུ་ཁོལ་མ་ཁམ་སྟོང་ཕྲག་ལྟ་བུ་ལ་མི་འདོད་བཞིན་དུ་སྤྱོད་
དགོས་པ་དེ་འདྲ་ཡིན་པར་གསུངས་སོ ། རྙེད་བཀུར་སོགས་ལ་ཡིད་བརྟན་མེད་པ་ནི
རྙེད་བཀུར་སོགས་འདོད་པའི་ཡུལ་འདི་དག་ཅི་ཙམ་བྱུང་ཡང་ཡིད་བརྟན་དུ་རུང་པ་མེད་དེ་འདི་
དག་གི་རང་བཞིན་ནི་ངེས་པར་མི་རྟག་ཅིང་རང་གི་ངང་གིས་འདོར་ཞིང་འཇིག་པར་འགྱུར་བའི་
ཆོས་ཅན་ཡིན་པས་ན། དེའི་ཚུལ་ལ་ཡིད་ཆེས་ཀྱི་སྒོ་ནས་བློའི་འཇུག་པ་ཤིན་ཏུ་བརྟན་པར་གྱིས་
ཏེ་མི་རྟག་ཅིང་མི་བརྟན་པའི་རང་བཞིན་ཅན་ལ་ཆགས་ཤིང་ཞེན་པས་ཅི་བྱེད་སྙམ་དུ་རབ་ཏུ་
འདི་ལྟར་ཚེ་འདིར་ནོར་ལོངས་སྤྱོད་
རྟོགས་པར་གྱིས་ཤིག འདོར་ཚུལ་ཇི་ལྟར་ཡིན་སྙམ་ན།
ཀྱི་རྙེད་པ་དག་ནི་མང་པོ་བྱུང་ཞིང་། དེ་བཞིན་དུ་ཕྱོགས་ཐམས་ཅད་དུ་གྲགས་པ་དང་སྙན་པ་
ཆེན་པོ་བྱུང་བར་གྱུར་ཀྱང་། དེ་ཐམས་ཅད་འཇིག་པའི་རང་བཞིན་ཅན་ཡིན་པས་རང་འཆི་
བའི་ཚེ་རྙེད་པ་དང་གྲགས་པའི་ཚོགས་དང་བཅས་ཏེ། མཐར་གང་དུ་འདོང་བའི་གཏོལ་མེད་
དོ་ཞེས་པའི་དོན་ཏེ་རྫ་མཁན་གྱིས་རྫ་སྣོད་བཟོས་པ་དང་ཐག་མཁན་གྱིས་ཐག་འཐག་པ་རྣམས་
མཐར་གར་སོང་འདིར་སོང་ཆ་མེད་པ་བཞིན་དུ་འདུས་བྱས་ཀྱི་དངོས་པོ་ཐམས་ཅད་མཐར་གང་
དུ་འདོང་བའམ་འགྲོ་བའི་གཏོལ་མེད་པའོ། ། ཞེས་ཆགས་བྱའི་ཡུལ་གྱི་ཉེས་པའོ། །
བསྟོད་སྨད་ལ་དགའ་མི་དགའ་བྱ་མི་རིགས་པ་ནི གཞན་ཡང་བདག་ལ་མི་དགའ་བས་སྐྱོན་
མཚང་བརྗོད་དེ་སྨོད་པར་བྱེད་པ་གཞན་འགའ་ཞིག་ཡོད་ན། ཁ་ཅིག་དགའ་བས་བསྔགས་པ་
བརྗོད་ཅིང་བསྟོད་པས་ཀྱང་བདག་དགའ་བར་བྱར་ཅི་ཞིག་ཡོད་དེ་ཐམས་ཅད་ཀྱིས་མི་བསྟོད་
--- 209

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
པས་དེ་བཞིན་དགའ་བ་ལ་གེགསགས་བྱེད་ཡོད་པའི་ཕྱིར། དེ་བཞིན་དུ་བདག་ལ་བསྟོད་པར་བྱེད་
པ་གཞན་འགའ་ཞིག་ཡོད་ན། ཁ་ཅིག་གིས་སྨད་པས་ཀྱང་བདག་མི་དགའ་བར་བྱར་ཅི་ཞིག་
ཡོད་དེ་ཐམས་ཅད་ཀྱིས་མི་སྨོད་པས་དེས་མི་དགའ་བ་ལ་གེགས་བྱེད་ཡོད་པས་སོ། ། དེས་ན་
བསྟོད་སྨད་ལ་ཆགས་སྡང་དང་དགའ་མི་དགའ་སོགས་བྱེད་པ་ནི་དོན་དང་སྙིང་བོ་མེད་པ་བྱིས་
པའི་སྤྱོད་པ་ཁོ་ནར་ཟད་དེ། བསྟོད་སྨད་བྱས་པས་མཐོ་དམན་དང་བཟང་ངན་དུ་ཅུང་ཟད་
ཀྱང་མི་འགྱུར་བས་ཕན་གནོད་ཅི་ཡང་མེད་པས་སོ། ། བྱིས་པ་མགུ་བར་དཀའ་བས་ཞེན་པ་
སྤོང་པ་ནི། གལ་ཏེ་ཐམས་ཅད་མགུ་བར་བྱས་ན་བདག་ལ་གནོད་པ་བྱེད་པ་དང་སྨོད་པ་སོགས་
མེད་པས་རང་ལ་དགའ་བ་སྐྱེ་ཞིང་གཞན་གྱི་དོན་ཡང་ཅུང་ཟད་བྱ་ནུས་སོ་སྙམ་ན། ཐམས་ཅད་
མགུ་བར་བྱ་མི་ནུས་ཏེ་སེམས་ཅན་རྣམས་ནི་ཁམས་དང་དབང་བོ་དང་བསམ་པ་དང་མོས་པའི་
ཁྱད་པར་ཐ་དད་པ་སྣ་ཚོགས་པ་ཅན་ལགས་པས། ཐབས་ལ་མཁས་པས་མཛད་པ་དུ་མའི་སྒོ་
ནས་འགྲོ་བའི་དོན་མཛད་ཅིང་གདུལ་བྱའི་རྒྱུད་ཚོད་དང་བསམ་པའི་ཁྱད་པར་ཇི་ལྟ་བ་བཞིན་དུ་
མཁྱེན་པའི་རྒྱལ་བ་ཐུགས་རྗེ་མངའ་བས་ཀྱང་ནི་སྐྱེ་བོ་ཐམས་ཅད་མི་མགུ་སྟེ་མགུ་བར་བྱེད་མི་
ནུས་ན། ཡུན་རིང་པོའི་བར་དུ་འགྲོགས་ཤིང་འདྲིས་པའི་གྲོགས་གཅིག་གི་བློ་ཚོད་ཀྱང་མི་ཤེས་
པས་བྱིས་པ་བདག་འདྲ་བ་བླུན་རྨོངས་ངན་པས་ཐམས་ཅད་ཀྱི་སེམས་མགུ་བར་བྱ་མི་ནུས་པ་སྨོས་
ཀྱང་ཅི་དགོས། །རྒྱལ་བས་མགུ་བར་དཀའ་ཚུལ་ནི། མདོ་ལས། ང་ལ་དད་པ་ནི་སེན་མོའི་
སྟེང་གི་རྡུལ་ཙམ་ལ་མ་དད་པ་ནི་སའི་དཀྱིལ་འཁོར་ཙམ་མོ་ཞེས་པ་དང་། ལེགས་སྐར་དང་
མགོན་མེད་ཟས་སྦྱིན་གྱི་བྲན་མོ་ལྟར་རོ ཐམས་ཅད་མགུ་བར་བྱེད་མི་ནུས་པའི་རྒྱུ་མཚན་
དེ་ལྟ་བས་ན་འཇིག་རྟེན་པ་རྣམས་མགུ་བར་འདོད་པའི་བསམ་པ་དེ་དག་དང་འགྲོགས་པ་རེ་ཞིག་
བཏང་བར་བྱ་སྟེ་བྱིས་པ་དང་འགྲོགས་པའི་འདུ་འཛི་ཙམ་ལ་སྐྱོ་ནས་དེ་དག་དང་འགྲོགས་འདྲིས་
བྱེད་པ་ནི་རང་ཉིད་ཉམས་པའི་རྒྱུ་ཙམ་ལས་གཞན་དོན་སོགས་ཀྱི་དགོས་པ་ཅི་ཡང་མེད་པས་
སོ ། མགུ་དཀའ་བ་དང་དེའི་ཕྱིར་བསྟེན་ཀྱང་དགའ་བ་མི་སྐྱེ་བ་ནི། མགུ་དཀའ་བའི་རྒྱུ་
མཚན་གཞན་ཡང་བྱིས་པར་གྱུར་བའི་སེམས་ཅན་དམན་པ་རྣམས་ཀྱི་རང་བཞིན་ནམ་ངང་ཚུལ་
ནི་གྲོགས་སོགས་གཞན་རྙེད་པ་མེད་པ་རྣམས་ལ་འདི་ན་སྔོན་བསོད་ནམས་མ་བསགས་པས་
བསོད་སྙོམས་ཙམ་ཡང་མི་རྙེད་པའོ་ཞེས་འཕྱ་ཞིང་སྨོད་པར་བྱེད་ལ། རྙེད་པ་ཅན་རྣམས་ལ་ནི་
འདི་ཚུལ་འཆོས་སོགས་ཀྱི་སྒོ་ནས་སྦྱིན་བདག་རྣམས་མགོ་བསྐོར་ནས་དད་པས་བྱིན་པ་ལེན་པས་
ལོག་འཚོ་སྤྱོད་པའོ ། ཞེས་ངན་སྨྲས་སྣ་ཚོགས་ཀྱིས་མི་སྙན་པ་བརྗོད་པར་བྱེད་པས གང་
ལྟར་ཡང་དེ་དག་གི་རང་བཞིན་ནི་ཤིན་ཏུ་འགྲོགས་དཀའ་བ་ཅན་ཡིན་པས་ན། ལྷན་གཅིག་ཏུ་
མཐུན་པར་བྱས་ནས་བསྙེན་ཀྱང་མགུ་དཀའ་བའི་ཕྱིར། དེ་དག་གིས་བདག་ལ་དགའ་བ་ཇི་
210

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
ལྟར་སྐྱེ་བར་འགྱུར་ཏེ་མི་འགྱུར་བས་དེ་དག་དང་འགྲོགས་པར་མི་བྱའོ་ཞེས་བསྟེན་ཀྱང་དགའ་བ་
མི་སྐྱེ་བས་སྙིང་སྡུག་གི་གྲོགས་སུ་བྱས་ནས་བསྟེན་མི་རིགས་པར་བསྟན་པའོ། ། ནམ་ཡང་
འགྲོགས་མི་རིགས་པར་ལུང་གིས་སྒྲུབ་པ་ནི མཛའ་བཤེས་ཀྱི་ཚུལ་དུ་འགྲོགས་མི་རུང་བའི་རྒྱུ་
མཚན་གང་གི་ཕྱིར་ན་བྱིས་པ་དག་ནི་ཇི་ལྟར་ཡང་ཁོ་རང་གི་འདོད་པའི་རང་དོན་ནི་གཞན་ལས་
ལྷག་པ་ཞིག་གྲུབ་པ་མེད་པར་ནམ་ཡང་དགའ་བ་མི་འབྱུང་བར་ངེས་ལ་ཁོ་དགའ་བ་སྐྱེད་བྱེད་ཀྱི་
དོན་ཐམས་ཅད་ནི་སུས་ཀྱང་སྒྲུབ་དཀའ་བས་ན། བྱིས་པ་མི་མཁས་པ་འགའ་ཡང་སྙིང་གྲོགས་
ཀྱི་མཛའ་བཤེས་སུ་བྱས་ནས་བསྟེན་པར་བྱ་བ་མིན་ནོ་ཞེས། དེ་བཞིན་གཤེགས་པ་རྣམས་ཀྱིས་
གསུངས་སོ ། གང་དུ་ཇི་ལྟར་གསུངས་ན ཟླ་བ་སྒྲོན་མེར འདི་དག་བདག་ལ་གནོད་
སེམས་ལྡན་པ་ཞེས། ། མཁས་པས་བྱིས་པ་རྣམས་དང་རྩེད་མི་བྱེད། བསྟི་སྟངས་བྱས་ཏེ་
བྱིས་པ་ཡོངས་སུ་སྤོང་། བྱིས་པའི་ཆོས་ལ་འདྲིས་པར་ཡོད་མི་བྱེད། བྱིས་པ་ཇི་སྲིད་
ཡུན་རིང་ལེགས་བསྟེན་ཀྱང་དེ་དག་ཕྱིར་ཞིང་མི་མཛའ་འགྲས་འགྱུར་ཞེས ། བྱིས་
པའི་ངོ་བོ་ཉིད་ཀྱི་རྒྱུས་ཤེས་ན། མཁས་པ་བྱིས་པ་དག་དང་བསྟེན་མི་བྱེད། ། བྱིས་པའི་
རང་བཞིན་ངོ་བོ་ཐ་དད་དེ། ། སོ་སོའི་སྐྱེ་བོ་ལ་ནི་མཛའ་མེད་ཅེས། ། བྱིས་པ་རྣམས་ཀྱི་ངོ་
བོ་ཉིད་ཤེས་ནས། ། མཁས་འདིར་བྱིས་པ་རྣམས་ལ་ཡིད་མི་རྟོན། ཞེས་སོགས་གསུངས་
ལ། ཇི་སྐད་དུ། ཇི་ལྟར་གཅན་གཟན་ཁྲོད་གནས་ན ། ནམ་ཡང་དགའ་བར་མི་འགྱུར་
བ དེ་བཞིན་བྱིས་པ་བསྟེན་པས་ཀྱང་། ནམ་ཡང་དགའ་བར་མི་འགྱུར་རོ
ཞེས་སོ།
བཞི་པ་སྤངས་ནས་དབེན་པ་བསྟེན་ཚུལ་ནི། ནགས་ན་རི་དྭགསསོགས་ཏེ། གོང་དུ་
བཤད་མ་ཐག་པ་དེ་ལྟར་བྱིས་པ་དང་འགྲོགས་འདྲིས་སྤངས་ནས་མང་དུ་ཐོས་པ་དང་ལྡན་པའི་
མཁས་པ་དག་དབེན་པའི་ནགས་ཁྲོད་དུ་གནས་པར་བྱ་དགོས་ལ། དེ་ཡང་། དབེན་པ་ལ་སྤྲོ་
བ་བསྐྱེད་པའི་ཕྱིར་ཡོན་ཏན་གྱི་ཁྱད་པར་སྟོན་པ་ལ། གྲོགས་ཀྱི་ཡོན་ཏན་གྱི་ཁྱད་པར་ནི།
ནགས་ཚལ་དབེན་པ་དེ་ན་འགྲོགས་ན་བདེ་བའི་གྲོགས་ཡིད་དུ་འོང་བ་རི་དྭགས་དང་བྱ་རྣམས་
དང་ཤིང་ལྗོན་པའི་ཚོགས་རྣམས་ནི་གཞན་གྱི་སྙིང་ལ་མི་འབབ་པའི་ཚིག་མི་སྙན་པ་བརྗོད་ནས་
སྨོད་པ་སོགས་མི་བྱེད་ལ། དེ་དག་མི་དགའ་ཞིང་མི་མགུ་བའི་དོགས་པ་དང་བྲལ་ཞིང་གནོད་
པའི་བསམ་སྦྱོར་སོགས་ཀྱང་མེད་པས་ན་མཉམ་དུ་འགྲོགས་ཤིང་གནས་པ་ཡིད་ལ་བདེ་བ་སྐྱེ་བའི་
རྒྱུར་གྱུར་བའི་གྲོགས་བཟང་པོ་དེ་དག་དང་དུས་ནམ་ཞིག་གི་ཚེ་ལྷན་ཅིག་བདག་ཉིད་གནསལ་
པར་འགྱུར་སྙམ་དུ་སྨོན་པའོ། ། གནས་ཀྱི་ཡོན་ཏན་གྱི་ཁྱད་པར་ནི། དེར་ས་ཕུག་གམ་བྲག་
ཕུག་ལ་སོགས་པའི་གནས་དང་མི་སོགས་གཞན་གྱིས་བདག་གིར་བཟུང་བ་མེད་པའི་ལྷ་ཁང་སྟོང་
211

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བའམ ཡིད་དུ་འོངས་པའི་ལྗོན་ཀེ་སྡོང་པོ་ཡལ་ག་རྒྱས་པའི་དྲུང་དུ་ཡུན་རིང་ཐུང་ཅི་ཙམ་
སྡོད་པའི་བར་དུ་འདུག་གནས་བཅས་ཏེ། དུས་ནམ་ཞིག་ན་སྔ་ནས་བློས་བཏང་ཟིན་པའི་ཁྱིམ་
དང་ཉེ་དུ་འདུ་འཛིའི་བྱ་བ་རྣམས་སླར་བློས་མི་ཐོང་བར་ཕྱིས་ལེན་པར་འདོད་པ་ལྟ་བུའི་སྒོ་ནས་
རྒྱབ་ཏུ་མི་ལྟ་ཞིང་། དེ་དག་གང་ལའང་ཆགས་པ་དང་ལྟོས་པ་མེད་པར་གནས་བར་འགྱུར་ཞིག་
གུ་སྙམ་དུ་ཡིད་ལ་སྨོན་པ་དང་ཞེས་སམ། ཡང་ན། དེར་གནས་བཅས་ནས་ནམ་ཞིག་ནས་
འགྲོ་རན་པའི་ཚེ་གནས་མལ་སོགས་ལ་ཆགས་པས་རྒྱབ་ཏུ་མི་ལྟ་ཞིང་ཞེས་བཤད་པའང་ཡོད་
དོ རི་སུལ་དང་སྤང་ལྗོངས་ལ་སོགས་པའི་ས་ཕྱོགས་མི་སོགས་གཞན་གྱིས་བདག་གིར་
བཟུང་བ་མེད་ཅིང་འབད་རྩོད་ཀྱི་སྒོ་ནས་ཆེད་དུ་མ་བྱས་པ རང་བཞིན་གྱིས་ནི་ཡངས་ཤིང་རྒྱ་
ཆེ་བའམ་རང་བཞིན་གྱིས་བག་ཡངས་ཤིང་ཡིད་དགའ་བར་བྱེད་པའི་གནས་རྣམས་སུ། བྱ་
བྱེད་གང་ལའང་གཞན་དབང་གི་འཇུག་པ་དང་བསྟུན་མི་དགོས་ཤིང་སུ་ལའང་རག་མ་ལས་པས་
རང་དབང་ཉིད་དུ་ཅི་བདེར་ལོངས་སྤྱོད་ཆོག་ཅིང་དེར་གནས་པའི་ཚེའམ་གཞན་དུ་འགྲོ་བའི་
གནས་ཁང་ཡོ་བྱད་སོགས་གང་ལའང་བདག་གིར་ཡོངས་སུ་བཟུང་བའི་སྒོ་ནས་ཆགས་ཤིང་ཞེན་
པ་མེད་པར། དུས་ནམ་ཞིག་བདག་ནི་གཞན་གྱི་མིག་སྔར་བཅོས་མ་ཙམ་མ་ཡིན་པར་གནས་
པར་འགྱུར་སྙམ་དུ་སྨོན་པའོ། ། འདོད་ཆུང་གིས་སྨོན་གནས་སུ་གྱུར་བའི་ཉེར་མཁོའི་ཁྱད་
པར་ནི། དེར་ས་ལས་བྱས་བའི་ལྷུང་བཟེད་དང་རིལ་བ་ལ་སོགས་པའི་ཉེ་བར་མཁོ་པའི་ཡོ་བྱད་
དམན་པ་ཉི་ཚེ་སྟེ་ཅུང་ཟད་ཙམ་དང་རྐུན་པོ་སོགས་འདོད་ཆེན་ཀུན་ལ་ཉེ་བར་མི་མཁོ་བའི་
ཕྱག་དར་ཁྲོད་པའི་ཆོས་གོས་གསུམ་དང་འདིང་བ་སོགས་ཀྱི་གོས་ཙམ་འཆང་ཞིང་དེ་ལས་
གཞན་དགྲ་སོགས་ཀྱིས་འཁྱེར་རྒྱུའི་ལོངས་སྤྱོད་ཅི་ཡང་མེད་པས་ན་ནང་རང་གི་ལུས་རྐྱང་བ་འདི་
བཙན་པའི་གནས་སུ་སྦ་བ་དང་གཅེས་འཛིན་དང་ཆགས་ཞེན་གྱིས་བསྲུང་བར་མ་བྱས་ཀྱང་
ཆོམ་རྐུན་སོགས་ཀྱིས་མཐོང་དུ་དོགས་པ་དང་འཕྲོག་པ་དང་གསོད་དུ་དོགས་པ་སོགས་ཀྱིས་
འཇིགས་པ་མེད་པར་གནས་པར་ནམ་ཞིག་འགྱུར་སྙམ་དུ་བསམ་པས་ཡང་ཡང་སྨོན་པར་བྱ་ཞིང་
སྦྱོར་བས་ཀྱང་ཅི་ནུས་སུ་ཉམས་སུ་བླང་བར་བྱའོ། ། དེ་ནས་དབེན་པ་ལ་མི་སྤྲོ་བའི་རྒྱུ་སྤོང་པ་
ལ ལུས་ལ་ཆགས་པའི་གཉེན་པོ་སྒོམ་པ་ནི། ལུས་ལ་ཆགས་པའི་གཉེན་པོར་ལུས་མི་རྟག་པ་
དང་མི་སྡུག་པར་སྒོམ་པའི་ཕྱིར་སྐབས་སྐབས་སུ་དུར་ཁྲོད་ཀྱི་གནས་སུ་སོང་ནས་སྔར་གཞན་ཤི་བ་
དག་གི་རུས་གོང་དག་དང་བདག་གི་ལུས་ད་ལྟ་གསོན་པའི་དུས་སུ་ཕྱིན་ཅི་ལོག་པའི་བློས་རྟག་
པར་བཟུང་པ་འདི་གཉིས་ཁྱད་པར་མེད་པར་འཇིག་པའི་ཆོས་ཅན་དག་ཏུ་ནི། དུས་ནམ་ཞིག་
མགོ་སྙོམས་བྱེད་པར་འགྱུར་བ་སྟེ་རང་གི་ལུས་འདི་ཡང་འདི་ལྟ་བུའི་ཆོས་ཉིད་ལས་མ་འདས་
པའོ། ། ཞེས་མཚུངས་པར་སྒོམ་པར་འགྱུར་སྙམ་དུ་སྨོན་པ་ནི་ལུས་མི་རྟག་པ་ཡིད་ལ་བྱེད་པ་
- 212 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ཡིན་ལ་དེར་སོང་ནས་སྒོམ་པ་ནི་སྐྱོ་བ་སྐྱེ་བའི་ཆེད་དོ། ། དེ་བཞིན་དུ་ད་ལྟ་གསོན་པའི་གནས་
སྐབས་ཀྱི་བདག་གི་ལུས་ནི་བྱིས་པའི་བློས་གཙང་བར་བཟུང་པ་འདི་ཉིད་ཀྱང་། མཐར་བདག་
ཉིད་ཤི་ནས་དུར་ཁྲོད་དུ་བསྐྱལ་བའི་རོ་རུལ་བར་གྱུར་བ་གང་གི་དྲི་ང་བ་ཤིན་ཏུ་མནམ་པ་དེ་ཡིས་
མི་གཙང་པའི་ཤ་ཁྲག་སོགས་ཀྱི་ཁ་ཟས་དོན་དུ་གཉེར་ནས་འའཚོལ་པའི་ཕྱིར་རྒྱུག་པའི་ཝ་དང་ཅེ་
སྤྱང་དག་དང་བྱ་རྒོད་སོགས་ཀྱང་། དྲུང་དུ་ཉེ་བར་འགྲོ་མི་བཟོད་པའམ་འགྲོ་བར་མི་འགྱུར་བ
དེ་ལྟ་བུར་ནི་གདོན་མི་ཟ་བར་འགྱུར་བ་ཉིད་རིང་པོར་མི་ཐོགས་པར་ཉེ་བར་འོང་སྙམ་དུ་དུར་
ཁྲོད་ཀྱི་རོ་རུལ་དང་མཚུངས་པར་སྒོམ་པ་ནི་ལུས་མི་གཙང་བར་ཡིད་ལ་བྱེད་པའོ མཛའ་
བཤེས་ལ་ཆགས་པ་སྤོང་པ་ནི། གཞན་ཡང་དབེན་པ་ལ་མི་སྤྲོ་བའི་རྒྱུ་གཉེན་བཤེས་དང་མི་
འབྲལ་བར་འདོད་པའི་སྲེད་པ་སྤང་བར་བྱ་རིགས་པ་ནི། སྔ་མ་ནས་འདིར་སྐྱེས་ཚེ་ཡང་མཛའ་
བཤེས་སོགས་དང་འགྲོགས་ནས་འོང་བ་མིན་པར་རང་གི་ལུས་འདི་གཅིག་པུ་བྱུང་བ་ཡིན་ལ
དེ་ལྟ་བུའི་ལུས་དེ་ཡང་དང་པོར་རང་དང་ལྷན་ཅིག་ཏུ་སྐྱེས་པའི་ཤ་དང་རུས་པའི་ཚོགས་དག་
ཀྱང་མཐར་ཤི་བའི་ཚེ་ཞིག་སྟེ་སོ་སོར་འགྱེས་ཤིང་འབྲལ་བར་འགྱུར་བ་ཡིན་ན། དང་པོ་ནས་
འབྲེལ་མེད་ཀྱི་ལས་སོ་སོའི་དབང་གིས་འོང་ཞིང་འདུས་པའི་གཉེན་གྲོགས་སོགས་མཛའ་བ་
གཞན་དག་དང་སོ་སོར་གྱེས་ནས་འབྲལ་བར་འགྱུར་བ་ལྟ་ཅི་ཞིག་སྨོས་ཞེས་དེ་གཉིས་ཀ་མྱུར་དུ་
འབྲལ་བར་ཡིད་ལ་བྱེད་པའོ། འདིས་ལུས་ཀྱང་མི་རྟག་པས་ཆགས་མི་རིགས་ན་མི་རྟག་པའི་
མཛའ་བཤེས་ལ་དེ་བས་ཀྱང་ཆགས་མི་རིགས་ཞེས་བསྟན་ནས་དེ་ལ་ཆགཆགས་པ་སྤངས་ནས་དབེན་
པར་འགྲོ་རིགས་ཞེས་ཀྱང་བསྟན་ཏོ། ། མདོ་ལས། བདག་ལ་ཤིན་ཏུ་ཕངས་པའི་ལུས་འདི་
ཡང་། ། ཤི་བའི་དུས་ན་རྫ་ཞིག་བཞིན་དུ་འབོར། ། ལྷན་ཅིག་སྐྱེས་པའི་ཤ་རུས་གཉིས་
ཀྱང་དགྱེ ། དབང་མེད་བདག་ཉིད་གཅིག་ཏུ་འཁྱམས་ནས་ནི ། ལས་ཀྱི་དབང་གིས་
གང་དུ་སྐྱེས་གྱུར་ན། ། དེ་བས་ལུས་ཀྱི་ཕྱིར་ནི་སྡིག་མི་བྱ། ། ཞེས་སོ། ། གཞན་ཡང་
མཛའ་བཤེས་ལ་ཆགས་མི་རིགས་པའི་རྒྱུ་མཚན་ལ སྡུག་བསྔལ་མྱོང་བའི་གྲོགས་མི་བྱེད་པས་
ཆགས་མི་རིགས་པ་ནི། མཛའ་བཤེས་རྣམས་ནི་བདེ་སྐྱིད་ལ་མཉམ་དུ་སྤྱོད་པ་དང་སྡུག་བསྔལ་
ཐུན་མོང་དུ་འཁུར་བའི་གྲོགས་ཡིན་པས་དེ་དག་དང་འབྲལ་མི་ཕོད་པས་དབེན་པར་མི་འགྲོའོ་
སྙམ་ན། ད་ལྟ་རེ་ཞིག་ལྷན་ཅིག་ཏུ་གནས་ཀྱང་དེ་ལ་ཆགས་དེགས་ཏེ། གང་གི་ཕྱིར་ན
དང་པོ་གང་དུ་སྐྱེ་བའི་ཚེ་ན་མཛའ་བཤེས་སོགས་ཀྱི་གྲོགས་སུ་ཡང་མེད་པར་རང་གཅིག་ཏུ་སྐྱེ་
བར་འགྱུར་ཞིང་། མཐར་འཆི་བའི་ཚེ་ནའང་དེ་ཉིད་གཅིག་པུ་འཆི་སྟེ་གྲོགས་སུ་ཡང་མེད་ལ
ད་ལྟའི་ན་ཚ་བཀྲེས་སྐོམ་སོགས་ཀྱི་སྡུག་བསྔལ་སྣ་ཚོགས་མྱོང་བའི་རང་དང་ཉེ་དུ་དེ་དག་སོགས་
ཀྱི་ཆེད་དུ་སྡིག་པ་མང་པོ་བསགས་པའི་རྣམ་སྨིན་དུ་གྱུར་བའི་སྡུག་བསྔལ་དང་ཡིད་མི་བདེ་བ་
213 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
དྲག་པོ་མྱོང་པ་ན་ཡང་དེའི་སྐལ་པ་སྟེ་བགོ་སྐལ་ཆ་ཤས་ཙམ་ཞིག་ནི་གཞན་གཉེན་བཤེས་སོགས་
ཀྱིས་མི་ལེན་ཞིང་འཁུར་བའི་གྲོགས་མི་བྱེད་ན། དགེ་ཆོས་སྒྲུབ་པ་ལ་འཇུག་པའི་གེགས་འབའ་
ཞིག་བྱེད་པའི་གཉེན་བཤེས་མཛའ་བས་ཅི་ཞིག་བྱ་སྟེ་ཅུང་ཟད་ཀྱང་ཆགས་མི་རིགས་སོ་སྙམ་དུ་
ཆགས་པའི་ཉེས་དམིགས་ཡིད་ལ་བྱེད་པའོ། རྒྱལ་བོ་ལ་གདམས་པར། འཆི་བའི་ཚེ་ན་ཕ་
མ་བུ་ཚ་དང་། ། ཕུ་ནུ་མཛའ་བཤེས་བྲན་ཁོལ་ནོར་ཀུན་ཀྱང་། ། བདག་ཉིད་འཆི་བའི་
ཕྱིར་ན་འོང་མེད་པས། ། སྡུག་བསྔལ་སྐལ་ལེན་འགའ་ཡང་ཡོད་མ་ཡིན། ། དེ་བས་སྐྱེས་
ཀྱང་བདག་ཉིད་གཅིག་པུ་སྐྱེ ། ཐ་མ་འཆི་ཡང་བདག་ཉིད་གཅིག་པུ་འཆི ། ཞེས་སོ།
གནས་ཁང་གཅིག་ཏུ་ཚོགས་པའི་མགྲོན་པོ་དང་འདྲ་བའི་ཆགས་མི་རིགས་པ་ནི། དཔེར་ན
ཤུལ་ལམ་རིང་པོ་དག་ཏུ་ནི་ལྷན་ཅིག་དོན་མཐུན་པར་ཞུགས་པའི་མགྲོན་པོ་རྣམས ནུབ་མོ་
སྡོད་པའི་ཚེ་ཇི་ལྟར་མགྲོན་ཁང་སོགས་ཀྱི་གནས་ནི་གཅིག་ཏུ་འཛིན་ཅིང་མཉམ་དུ་སྡོད་པར་བྱེད་
པ་ལ་སང་འགྲོ་བའི་ཚེ་ཡུལ་གཞན་དུ་སོ་སོར་འགྲོ་བ་ལྟར། དེ་བཞིན་དུ་སྲིད་པ་རྒྱུད་ལྔའི་ལམ་
རིང་པོ་དག་ཏུ་ཞུགས་པའི་སྐྱེ་བོའ ང་ལས་སོ་སོ་བ་མཐུན་པར་བསགས་པའི་དབང་གིས་ད་ལྟ་
ལན་རེས་འགའ་ཙམ་དུ་རུས་གཅིག་པའི་གཉེན་དང་སྣག་གི་གཉེན་མཚམས་སོགས་དང་སྐྱེ་བའི་
གནས་རིས་མཐུན་པ་གཅིག་ཏུ་ནི་ལྷན་ཅིག་ཚོགས་པས་སྐྱེ་བ་ཡོངས་སུ་འཛིན་པ་ཙམ་དུ་ཟད་ཀྱི
ཕ་རོལ་ཏུ་འགྲོ་བའི་ཚེ་ལས་ཀྱི་དབང་གིས་གནས་རིས་གཞན་དང་གཞན་དུ་སོ་སོར་འགྲོ་བར་བྱེད་
པའི་སྐྱེ་བ་སྔ་ཕྱི་ཐམས་ཅད་དུ་འབྲལ་མེད་དུ་ཚོགས་པ་མ་ཡིན་པས་ཆགས་མི་རིགས་སོ་སྙམ་དུ་
གནས་གཅིག་ཞག་གཅིག་གི་འགྲོན་པོ་དང་འདྲ་བར་ཡིད་ལ་བྱེད་པའོ། ། ད་ལྟ་ནས་ནགས་སུ་
འགྲོ་རིགས་པར་གདམས་པ་ནི། གནས་ཡུལ་གཉེན་བཤེས་སོགས་དང་འབྲལ་མི་ཕོད་པས་
ནགས་སུ་མི་འགྲོའོ་སྙམ་ན། སྤྱིར་སྐྱེ་ཚད་འཆི་བར་ངེས་ལ་ཤི་ནས་དུར་ཁྲོད་དུ་སྐྱེལ་བ་ཤས་ཆེ་
བས་ན་རང་ཉིད་ཀྱང་མཐར་འཆི་བའི་ཚེ་གཉེན་དང་གྲོགས་སོགས་ཀྱི་འཇིག་རྟེན་པ་རྣམས་སྡུག་
པ་དང་བྲལ་བའི་མྱ་ངན་གྱི་ཤུགས་ཀྱིས་ཀུན་ནས་གདུངས་ཤིང་ཀྱི་ཧུད་ཕ་ཀྱི་ཧུད་མ་ཀྱི་ཧུད་བུ་
ཞེས་སྨྲེ་སྔགས་འདོན་པ་དང་བཅས་བཞིན་དུ། ཇི་སྲིད་ཕུང་པོ་སྐྱེལ་མཁན་གྱི་སྐྱེས་བུ་བཞི་ཡིས་
ནི། གྲོང་ངམ་གྲོང་ཁྱིམ་དེ་ལས་ཤི་བའི་ལུས་དེ་ནི་ཁྱོགས་ལ་མ་བཏེག་ཅིང་མ་བཏོན་པའི་སྔ་
རོལ། དེ་སྲིད་དུ་ནི་ནགས་སུ་སོང་ལ་གནས་གྲོགས་སོགས་གང་ལའང་ཆགས་ཞེན་མེད་པའི་སྒོ་
ནས་ཕྱི་མར་ཕན་པའི་ཆོས་ལ་བརྩོན་པར་གྱིས་ཤིག་ཅེས་གདམས་པ་སྟེ། མྱ་ངན་དང་བཅས་མ་
བསྐྱལ་པའི་གོང་ནས་མྱ་ངན་མེད་པར་འགྲོ་རིགས་པར་བསྟན་པའོ། ། དབེན་པར་སོང་པའི་
ཕན་ཡོན་ནི། ནགས་སུ་སོང་པ་ལ་ཡོན་ཏན་གྱི་ཁྱད་པར་ཅི་ཡོད་སྙམ་ན། རང་ཉིད་ཁྱིམ་གྱི་
གནས་ནས་ཕྱུང་སྟེ་ཆགས་པ་སྐྱེ་ཡུལ་གྱི་གཉེན་བཤེས་མེད་ཅིང་དགྲ་སོགས་གནོད་བྱེད་ཀྱི་ཡུལ་ལ་
-214-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ཁྲོ་བ་དང་མཁོན་དུ་འཛིན་པའང་མེད་པར་བྱས་ནས། ད་ལྟ་ནས་ལུས་འདི་གཅིག་པུ་དབེན་
པའི་གནས་སུ་རང་ཉིད་ཀྱིས་བསྐྱལ་ནས་དེར་གནས་བཅས་ཏེ་བསྡད་པ་ན། ཉེ་དུ་སོགས་ཀྱིས་
ཀྱང་མ་ཤི་བའི་སྔ་རོལ་ནས་ཤི་བ་དང་འདྲ་བར་བརྩིས་ནས་ཆགས་ཞེན་དང་བྲལ་བར་གྱུར་ན
ཕྱིས་ཤི་བའི་ཚེ་ནའང་གསར་དུ་མྱ་ངན་བྱེད་པ་སུ་ཡང་མེད་ལ དེར་མ་ཟད་ཡོན་ཏན་གཞན་
ཡང་ཡོད་དེ། དེ་རང་འཆི་བའི་ཚེ་གཉེན་དང་དགྲ་ལྟ་བུ་དྲུང་ན་འཁོད་པའི་སྐྱེ་བོ་སུ་དག་གིས་
ཀྱང་། རིམ་པར་ཡིད་གདུང་པས་མྱ་ངན་བྱེད་པ་དང་ཁོང་ཁྲོ་སློང་པ་སོགས་ཀྱིས་གནོད་པ་བྱེད་
པ་ལྟ་བུ་གང་ཡང་མེད་དེ་དེ་ལྟ་བུ་བྱུང་གིས་དོགས་ནས་དེ་དག་སྔ་ནས་སྤངས་ཟིན་པས་སོ
ཞེས་སམ། ཤྲཱི་ནིར་མ་ཀའི་ཞལ་རྒྱུན་ལྟར་ན། རང་གཞན་ལ་དེ་ལྟ་བུའི་འཆི་བ་འོང་བ་སྔ་ནས་
ཤེས་ཏེ་དབེན་པ་དེར་འོངས་ནས་གནས་པའི་གྲོགས་རི་ཁྲོད་པ་ལྟ་བུ་དྲུང་ན་ཉེ་བར་འཁོར་བ་སུ་
དག་ཀྱང་མྱ་ངན་དང་སྨྲེ་སྔགས་འདོན་པ་སོགས་ཀྱིས་གནོད་པ་བྱེད་པ་མེད་པས་ཞེས་བཤད་
དགོས་ལ། དེ་བཞིན་དུ་དྲུང་ན་འཁོད་པའི་བྱ་དང་རི་དྭགས་སོགས་སུ་དག་ཀྱང་མྱ་ངན་དང་སྨྲེ་
སྔགས་འདོན་པ་སོགས་ཀྱིས་གནོད་པ་བྱེད་པ་མེད་ཅེས་འཆད་ཀྱང་རུང་ངོ། ། གང་ལྟར་ཡང་
མྱ་ངན་དང་གནོད་པ་བྱེད་པའམ་མྱ་ངན་གྱིས་གནོད་པ་བྱེད་པ་མེད་པས་ན་བདག་ཡིད་མི་དགའ་
བའི་རྐྱེན་མེད་ལ། དེར་མ་ཟད་དབེན་པར་རྣམ་གཡེང་གི་རྐྱེན་མེད་པར་འཆི་བ་འདི་ཡིས་
སངས་རྒྱས་རྗེས་སུ་དྲན་པ་དང་སོགས་སྒྲས་ཆོས་དང་དགེ་འདུན་རྗེས་སུ་དྲན་པ་དང༌། བྱང་
ཆུབ་ཀྱི་སེམས་གཉིས་སྒོམ་པ་སོགས་དགེ་བའི་དམིགས་རྣམ་ཡིད་ལ་བྱེད་པ་ལ་སུས་ཀྱང་སེམས་
རྣམ་པར་གཡེང་པར་འགྱུར་བ་མེད་པས་ན། དགེ་བའི་བསམ་པ་མི་ཉམས་ཤིང་གོང་དུ་འཕེལ་
བ་སོགས་ཀྱི་ཕན་ཡོན་ཡང་འབྱུང་ངོ་།། འཆི་ཁར་སངས་རྒྱས་རྗེས་སུ་དྲན་གྱི་དད་པས་
སྐྱབས་འགྲོ་སོགས་བྱེད་པའི་དེའི་དུས་ཀྱི་ཉམས་ལེན་མཆོག་ཡིན་ཏེ། དཀོན་མཆོག་སྒྲོན་མེར
འཆི་བའི་དུས་སུ་སངས་རྒྱས་དྲན་བྱས་ཏེ། དགའ་འགྱུར་རྒྱལ་བའི་སྐུ་གཟུགས་བསྟན་བྱས་
ཤིང་། འཆི་ཁར་སངས་རྒྱས་སྐྱབས་སུ་གཏད་བརྗོད་པས ། སངས་རྒྱས་སྟོན་པའི་འོད་
ཟེར་དེས་འཐོབ་པོ ། ཞེས་སོ། དབེན་པ་བསྟེན་པར་གདམས་པའི་དོན་བསྡུ་བ་ནི
དེ་ལྟར་དབེན་པར་གནས་པ་ལ་ཡོན་ཏན་མང་དུ་ཡོད་པ་དེ་བས་ན་ཤིན་ཏུ་མདངས་གསལ་ཞིང་
ཉམས་དགའ་བའི་ནགས་ཚལ་ནི་ཚེགས་ཆུང་ངུས་རྙེད་པའམ་དེར་འཚོ་བ་རྙེད་སླ་ཞིང་ཉེ་དུ་
སོགས་སྐྱོང་མི་དགོས་པས་ཚེགས་ཆུང་བ་དང་ཆགས་སྡང་སོགས་ཉེས་སྤྱོད་ཉེ་བར་ཞི་བའི་བདེ་བ་
བསྐྱེད་པའམ་བདེ་སྐྱིད་དང་ལྡན་ཞིང་སྒོ་གསུམ་གྱི་གཡེང་བ་ཐམས་ཅད་ཞི་བར་བྱེད་པའི་
གནས་དེར་མི་དགེ་བར་སྦྱོར་བའི་གྲོགས་ངན་མེད་པར། བདག་ཉིད་གཅིག་པུ་ཆགས་མེད་
ཞེན་མེད་དུ་གནས་པར་བྱ་ལ། དེ་ལྟར་ལུས་དབེན་པར་གནས་ཤིང་དེ་ནས་སེམས་དབེན་པར་
215 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བྱ་བའི་ཆེད་དུ་འདོད་པའི་རྣམ་རྟོག་སོགས་ཉོན་མོངས་པ་ཅན་གྱི་བ་བསམ་པ་གཞན་ནི་ཀུན་བཏང་
བ་སྟེ་སྤངས་ནས་ཐེག་ཆེན་ལ་ཞུགས་པ་དག་རང་གི་ཉམས་ལེན་གྱི་གཙོ་བོ་ཀུན་རྫོབ་དང་དོན་
དམ་པའི་བྱང་ཆུབ་ཀྱི་སེམས་གཉིས་པོ་མ་སྐྱེས་བ་སྐྱེད་པ་དང་སྐྱེས་བ་གོང་འཕེལ་དུ་གཏོང་བའི་
ཐབས་འབའ་ཞིག་ལ་སེམས་པ་གཅིག་པུ་ཡིས། སེམས་ནི་རྩེ་གཅིག་ཏུ་ཏིང་ངེ་འཛིན་ལ་མཉམ་
པར་གཞག་པར་བྱ་བའི་ཕྱིར་དང་། དེའི་ངང་ནས་གནས་ལུགས་ཀྱི་དོན་ལ་སོ་སོར་རྟོག་པའི་
ལྷག་མཐོང་གིས་ཉོན་མོངས་པ་ཅན་གྱི་སེམས་དུལ་བར་བྱ་བའི་ཕྱིར་དུ་བརྩོན་པར་བྱའོ་ཞེས་
གདམས་པའོ།
གཉིས་པ་རྣམ་རྟོག་དོར་བ་ལ་གཉིས། མདོར་བསྟན་པ་དང་རྒྱས་པར་བཤད་་་་
པའོ། ། དང་པོ་ནི། འཇིག་རྟེན་འདི་དང་སོགས་ཏེ། འཇིག་རྟེན་འདི་དང་འཇིག་རྟེན་
ཕ་རོལ་དུའ ང་། འདོད་པའི་ཡོན་ཏན་རྣམས་ལ་ཆགས་ཞིང་ཞེན་པས་ནི་ཕུང་ཁྲོལ་ལམ་ཉེས་
དམིགས་ཆེན་པོ་སྐྱེད་པར་བྱེད་དེ། དེ་ཡང་ཚེ་འདིར་ནི་གཞན་གྱི་བུད་མེད་སོགས་ལ་ཆགས་
པའི་རྒྱུའི་ཕ་རོལ་གྱི་སྲོག་ཕྲོགས་ནས་གསོད་པ་དང་ལྕགས་སྒྲོག་སོགས་ཀྱིས་བཅིངས་པ་དང་རལ་
གྲི་སོགས་ཀྱིས་ཡན་ལག་གཅོད་པ་སོགས་སྡུག་བསྔལ་དུ་མས་གདུང་བར་བྱེད་པ་མངོན་སུམ་དུ་
མཐོང་ལ། འཇིག་རྟེན་ཕ་རོལ་ཏེ་སྐྱེ་བ་ཕྱི་མ་དག་ཏུ་ནི་དམྱལ་བ་ཡི་དྭགས་དུད་འགྲོ་སོགས་
སྡུག་བསྔལ་མི་འདོད་པ་སྣ་ཚོགས་སྒྲུབ་པར་བྱེད་དོ།
གཉིས་པ་རྒྱས་པར་བཤད་པ་ལ་གསུམ། ནང་བུད་མེད་ཀྱི་སྲེད་པ་སྤོང་པ། ཕྱི་རྙེད་
སོགས་ལ་སྲེད་པ་སྤོང་པ། དབེན་པའི་ཡོན་ཏན་དྲན་པའོ། དང་པོ་ལ་གསུམ། རྒྱུ་སྒྲུབ་
དཀའ་བ། ངོ་བོ་མི་གཙང་བ། འབྲས་བུ་གནོད་པ་མང་པའོ། ། དང་ཕོ་ནི། ཕོ་ཉ་ཕོ་ཉ་
སོགས་ཏེ། གཉེན་དུ་སྦྲེལ་བ་གཞན་གྱི་བུད་མེད་འགུགས་པ་སོགས་ཀྱི་ཆེད་དུ་ཕན་ཚུན་འཕྲིན་
སྐྱེལ་པའི་ཕོ་ཉ་སྟེ་སྐྱེས་པ་དང་ཕོ་ཉ་མོ་སྟེ་བུད་མེད་ལ་སྔོན་དུ་འཕྲིན་དང་སྐྱེས་བསྐུར་ཏེ། དེ་
དང་འཕྲད་པར་བྱ་བ་གང་གི་ཕྱིར་དུ་ལན་དུ་མར་ཡང་གསོལ་བ་བཏབ་ཅིང་ཞེས་པ་སྟེ་འདི་ནི་ཕོ་
ཉ་ཕོ་ཉ་མོ་ལ་སྔོན་བྱས་པ་ལྟར་བཤད་པ་ཡིན་ལ། དེ་ལྟ་བྱས་ན་འཆད་བདེ་ལ། དཔེ་འགའ་
ཞིག་ཏུ་ཕོ་ཉ་ཕོ་ཉ་མོ་ཡིས་སྔོན་ཞེས་ཡོད་པ་ལྟར་ན། ཕོ་ཉ་དང་ཕོ་ཉ་མོ་དེ་དང་དེ་ཡིས་དེ་དག་
མ་ཕྲད་པའི་སྔོན་དུ་འཕྲིན་བསྐྱལ་བ་ལ་བརྟེན་ནས་འཕྲད་པར་བྱ་དགོས་པས། དེ་ལྟ་བུའི་
དགོས་ཆེད་གང་གི་ཕྱི་འཕྲིན་སྐྱེན་མཁན་ལ་ལན་དུ་མར་གསོལ་བ་བཏབ་ཅིང་ཞེས་སྦྱར་དགོས་
སམ་སྙམ་ལ། འོན་ཀྱང་འགྲེ ་པ་རྣམས་སུ་སྔ་མ ལྟར་བཤད་འདུག་ལ་ཕྱི་མ་འདིར་འཆད་མི
བདེ་བར་ཡིག་སྐྱོན་ཡིན་མིན་བརྟག་གོ གང་ལྟརཡང་རྒྱན་ལས། འདོད་ལྡན་སྐྱེ་བོ་འཇིགས་
པ་ཆེ་ལ་འཇུག ཅེས་པ་ལྟར་ཕྱི་མར་ངན་འགྲོའི་སྡུག་བསྔལ་གྱི་རྒྱུར་གྱུར་བའི་སྡིག་པ་རྣམས་

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
སམ་ཚེ་འདིར་གཏམ་ངན་གྱི་གྲགས་པ་མིན་པ་འབྱུང་བ་ལའང་བུད་མེད་གང་དང་འཕྲད་པའི་
དོན་དུ་མ་འཛེམས་ཤིང་ཇི་མི་སྙམ་པས་ཁྱད་དུ་བསད་དེ་གཞན་གྱི་ཆུང་མའམ་རྒྱལ་བོའི་བཙུན་མོ་
སོགས་ཀྱི་སར་འགྲོ་བ་ལྟ་བུ་ཕ་རོལ་གྱིས་ཚོར་ན་གསོད་པར་འགྱུར་བའི་འཇིགས་པ་ཆེན་པོ་འབྱུང་
བའི་རྒྱུ་ལ་ཡང་བདག་ལྷག་པར་ཆགས་པའི་དབང་གིས་ཞུགས་ཤིང་། བུད་མེད་དེའི་རིན་ནམ་
གོས་དང་རྒྱན་སོགས་ཀྱི་ཆེད་དུ་ནོར་རྫས་རྣམས་ཀྱང་ཡོངས་སུ་ཟད་པར་བྱས་པར་གྱུར་ཏེ།
ཆགས་ཡུལ་བུད་མེད་ཀྱི་ལུས་གང་ལ་ཡོངས་སུ་འཁྱུད་པས་ན མཆོག་ཏུ་དགའ་བར་འགྱུར་
བའི་རོའ མ་རེག་བྱ་ཉམས་སུ་མྱོང་བར་རློམ་པའི་ཡུལ་དེ་དག་ཉིད་ལ་ནི། ཞིབ་ཏུ་བརྟགས་ན་
འདི་ཕྱིའི་འཇིགས་པ་དང་ནོར་རྫས་ཟད་པས་ཉེན་ལ་འཇུག་མི་དགོས་པས་རུས་གཟེབ་རྒྱུས་པས་
སྦྲེལ་བའི་ཕུང་པོ་དུར་ཁྲོད་དུ་བོར་བའི་ཀེང་རུས་དང་ཁྱད་མེད་པ་ཉིད་ཡིན་གྱི་དེ་འདྲའི་ཉེན་ལ་
བག་ཚ་བ་མེད་པར་འཇུག་དགོས་པའི་གཙང་ཞིང་གྱ་ནོམ་པའི་དངོས་པོ་ཡིད་དུ་འོང་བ་གཞན་
མིན་ན། རང་ལ་གཏན་ཏུ་དབང་བའི་ཆུང་མ་དང་བདག་ལ་དབང་བ་མིན་པའི་གཞན་གྱི་བུད་
མེད་ལ་ཞེས་བཤད་པའམ རང་ལ་དབང་བ་དང་ནི་རང་གིས་བདག་གིར་བཟུང་པ་གང་ཡང་
མིན་པའི་གཞན་གྱི་བུད་མེད་སོགས་ཀེང་རུས་ཀྱི་ཕུང་པོ་རོ་མྱང་བར་བྱ་བའི་འབྲས་བུ་ཅི་ཡང་
མེད་པ་ལ། །ཡིད་ཁྱོད་ཀྱིས་དང་པོ་རབ་ཏུ་འདོད་ཅིང་ཕྱིས་ཡོངས་སུ་ཞེན་ནས ཅིའི་ཕྱིར་མྱ་
ངན་ལས་འདས་པར་མི་འགྲོ་ཞེས་པའམ། མྱ་ངན་ལས་འདས་པ་འཐོབ་བྱེད་ཀྱི་ལམ་འཚོལ་དུ་
མི་འགྲོ་ཞེས་ཆགས་ཅན་ངན་པ་རང་ལ་དྲི་བའི་ཚུལ་གྱིས་སྨད་པ་སྟེ་བུད་མེད་སོགས་འདོད་པའི་
གས་ཤིང་ཞེན་ནས་དེའི་དོན་ལ་འབད་པར་བྱས་པས་ནི་ཐར་བ་མྱང་འདས་ཐོབ་པའི་
ཡུལ་ལ་ཆགས་
བར་གཅོད་བྱེད་པས་དེ་འཐོབ་མི་སྲིད་པར་བསྟན་ཏེ། དྲན་བ་ཉེར་བཞག་ལས། ལྕགས་སམ་
ཤིང་ངམ་གྲེས་མ་གང་ཡིན་པ འཆིང་བ་དེ་ནི་དམ་པར་འཕགས་མིན་གསུངས། ། བློ་
ཞན་བུད་མེད་རྣམས་ལ་ལྟ་བ་གང་། ཀུན་ཏུ་ཆགས་པའི་སེམས་ནི་དམ་ཞེས་གསུངས།
ཞེས་སོ ། གཉིས་པ་ངོ་བོ་མི་གཙང་པར་བསམ་པ་ནི། གང་ཞིག་དང་པོ་སོགས་ཏེ། དེ་ལ་
ཆགས་པས་ལྟ་མི་རིགས་པ་ནི། བུད་མེད་གང་ཞིག་དང་པོ་བག་མ་གསར་བའི་ཚེ་ངོ་ཚའི་དབང་
གིས་འོག་ཏུ་ལྟ་བ་ནི། དེའི་བྱད་བཞིན་ལ་བལྟ་འདོད་ནས་འབད་དེ་གཏོང་བ་བཏེག་ནས
གྱེན་ནམ་ཚུལ་དྲངས་ཀྱང་ངོ་ཚ་བས་འོག་ཏུ་ལྟ་བར་བྱེད གོས་ཀྱིས་གདོང་མ་གཡོགས་པའི་
སྔོན་དུ་ནི་ཞེས་སམ། དེ་དུར་ཁྲོད་དུ་མ་བསྐྱལ་ལའི་སྔོན་དུ་ནི་གཞན་གྱིས་དེའི་བཞིན་རས་
མཐོང་ངམ་མ་མཐོང་ཡང་རུང་ཡུལ་དབུས་༴ ་དང་བཅོམ་བརླག་པའི་ཡུལ་སོགས་ཕལ་ཆེ་
བའི་ལུགས་ལ་སེང་རས་ཀྱི་པག་མའི་གདོང་འགེབས་སྲོལ་ཡོད་པ་ལྟར་གོས་ཀྱིས་གདོང་ནི་་་་
གཡོགས་པར་གྱུར་པ་ལ་ཡང་། ཁྱོད་ཆགས་ནས་དེ་མཐོང་བར་འདོད་པའི་རེ་བས་ངལ་ཞིང་
217

༄༅། །གཏེར་མེད་རྡོ་རྗེ་དཔའ་བོའི་གསུང་འབུམ
ཉོན་མོངས་པར་གྱུར་བའི་གདོང་དེ་ནི། ད་ལྟ་དུར་ཁྲོད་ཀྱི་གནས་སུ་བོར་བ་ན། སྒྲིབ་བྱེད་
མེད་པས་མངོན་སུམ་དུ་གྱུར་བ་བཞིན་དུ། གདོང་གཡོག་སོགས་བྱ་རྒོད་ཀྱིས་བསལ་ཏེ་གསལ་
བར་བྱས་པ་འཇིགས་སུ་རུང་བ་མཐོང་ནས། ད་ལྟ་ཅིའི་ཕྱིར་འཇིགས་ཤིང་སྐྲག་ནས་འབྱེར་
པར་བྱེད་དེ་ད་ལྟ་འབྲོས་ན་སྔོན་ཆགས་པས་བལྟ་འདོད་པ་མི་རིགས་ལ། སྔོན་མཐོང་བར་
འདོད་ན་ད་ལྟ་འབྲོས་པར་ཡང་མི་རིགས་ཞེས་པའོ། ། སེར་སྣས་བསྲུང་བ་དང་རྒྱན་སོགས་
ཀྱིས་མཆོད་མི་རིགས་པ་ནི། སྔོན་རང་གི་ཆུང་མའི་གདོང་ལྟ་བུ་ལ་སྐྱེས་པ་གཞན་རྣམས་ཀྱི་མིག་
གིས་ལྟ་བ་ཙམ་བྱས་ན་ཡང་། ཕྲག་དོག་གིས་འདི་ལ་སུ་གང་གིས་ཀྱང་མ་ལྟ་ཞིག་ཅེས་པའི་ཚུལ་
གྱིས་ཆགས་ཡུལ་གྱི་བུད་མེད་གང་ཞིག་སེར་སྣའི་ཡོངས་སུ་བསྲུངས་བར་གྱུར་བའམ་བསྲུང་བར་
བྱ་བ་ཡིན་ན། ཇི་སྲིད་ཆགས་ཡུལ་བུད་མེད་ཀྱི་ལུས་དེ་ནི་བྱ་རྒོད་དང་ཅེ་སྤྱང་ལ་སོགས་པ་དེ་
དང་དེས་ཟ་བ་དེའི་ཚེ་ན་ཡང་ཕྲག་དོག་དང་སེར་སྣ་ཅན་ཁྱོད་ཀྱིས་སྔར་བཞིན་བྱ་རྒོད་ཀྱིས་
ལྟ་བ་དང་རེག་པ་ཅིས་མི་བསྲུང་སྟེ་སྔོན་བྱུང་བ་དེ་ཚེ་ཡང་བསྲུང་རིགས་ལ་དེའི་ཚེ་མི་བསྲུང་ན་
སྔོན་ཡང་བྱ་རྒོད་ཀྱི་ཁ་ཟས་དེ་ཉིད་བསྲུང་མི་རིགས་པ་དང༌། ཕྱིས་དུར་ཁྲོད་དུ་བོར་བའི་ཤ་ཡི་
ཕུང་པོ་འདི་མཐོང་ནས་བྱ་རྒོད་དང་གཞན་ཝ་དང་སྤྱང་ཀི་ལ་སོགས་པས་ཟ་བར་བྱེད་པའི་ཁ་
ཟས་ཡིན་ན། གཞན་བྱ་རྒོད་དང་གཅན་གཟན་གྱི་ཁ་ཟས་ལ་ཁྱོད་ཀྱིས་མེ་ཏོག་གི་ཕྲེང་པ་ཙན་
དན་གྱི་བྱུགས་པ་གསེར་དངུལ་གྱི་རྒྱན་གྱིས་ཅིའི་ཕྱིར་མཆོད་པར་བྱ་སྟེ་མཆོད་མི་རིགས་ལ་མཆོད་
མི་རིགས་ན་གསོན་ཚེ་དེ་ཉིད་ལ་རྒྱན་གདགས་པ་སོགས་མི་རིགས་སོ། ། འཇིགས་པར་རིགས་
ཀྱི་ཆགས་པར་མི་རིགས་པ་ནི། ཕྱིས་དུར་ཁྲོད་དུ་བོར་བ་ན་མགོ་དང་རྒལ་ཚིགས་ལ་སོགས་པའི་
རུས་གོང་ཉིད་དུ་མཐོང་ནས་ནི། མི་འགུལ་ཞིང་མི་གཡོ་བར་སྡོང་དུམ་བཞིན་དུ་གནས་པ་ལ་
ཡང་ནི་ཡིད་ཁྱོད་འཇིགས་ཤིང་སྐྲག་པར་བྱེད་ན། ད་ལྟ་གསོན་པའི་དུས་སུ་རོའི་ཁོང་བར་
འབྱུང་བོའི་གདོན་ཞུགས་པ་ལངས་ཏེ་གཞན་ལ་གནོད་པ་བྱེད་པའི་རོ་ལངས་བཞིན་དུ་
སེམས་ཀྱི་བྱེད་རྩོལ་དང་སྲོག་རླུང་སོགས་རྐྱེན་འགའ་ཡིས་ཀྱང་བསྐྱོད་ཅིང་གཡོ་བར་བྱེད་
པར་གྱུར་བའི་དུས་ན་ཅིས་མི་འཇིགས་ཏེ་འཇིགས་རིགས་ཀྱི་ཆགས་མི་རིགས་སོ། གཞན་
ཡང་མི་གཙང་བའི་ཕུང་པོར་གྱུར་བའི་བུད་མེད་ཀྱི་ལུས་གང་ལ་གོས་དང་པགས་པ་སོགས་ཀྱིས་
གཡོགས་ཀྱང་རྨོངས་པ་འདི་ཆགས་པ་སྐྱེ་བར་གྱུར་ན། ཆགས་ཡུལ་མི་གཙང་བའི་ཕུང་པོ་དེ་
གོས་སོགས་ཀྱིས་མ་གཡོགས་པར་་ྔ ར་ཁྲོད དུ་དོར་བ་ན་ཡང་ཅགས་པའི་སེམས་ཀྱིས་ཅིས་མི་
འདོད་དེ་འདོད་རིགས་ལ་དུར་ཁྲོད་¡་བོར་པའི་ཀེང་རུས་མ་ག པཽགས་པ་དེ་ལ་དགོས་པ་མེད་དོ་
སྙམ་ན་ནི། གོས་སོགས་ཀྱིས་གཡོགས་པ་ྋ ་ནི་ཆགས་ཤིང་ཞེན་པས་ཅིའི་ཕྱིར་འཁྱུད་དེ་གཉིས་
ཀ་མི་གཙང་བར་མཚུངས་པས་སོ ། མི་གཙང་བ་མངོན་དུ་གྱུར་བ་ལ་ཆགས་མི་རིགས་པ་ལ
218 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
མི་གཙང་བའི་རྣམ་གྲངས་སོ་སོ་ལ་ཆགས་མི་རིགས་པ་ནི། རྒྱུ་ཁྱད་པར་མེད་པའི་ཟས་ནི་གཅིག་
པུ་ཉིད་ལས་ནི། འབྲས་བུ་ཁྱད་པར་མེད་པའི་མི་གཙང་བ་བཤང་པ་དང་ཁ་ཆུ་གཉིས་ཀ་བྱུང་
བར་གྱུར་བ་ཡིན་ན། དེ་གཉིས་ལས་བཤང་ལ་མི་དགའ་ཞིང་སྐྱུག་བྲོ་བར་འཛིན་ལ ཁ་
ཆུའ མ་བད་ཀན་གྱི་བཏུང་བ་མཆིལ་མ་ལ་ཁྱོད་ཅིའི་ཕྱིར་དགའ་ནས་སྦྲང་རྩིའི་བཏུང་བ་བཞིན་དུ་
འཇིབས་པར་བྱེད་དེ། དེ་གཉིས་ཀ་རྒྱུ་མི་གཙང་བ་ལས་ང་ཞིང་གཉིས་ཀ་མི་གཙང་བའི་
འབྲས་བུ་མཚུངས་པས་སོ བཤང་པ་དྲི་ང་བས་དེ་ལ་མི་དགའ་འོ་སྙམ་ན། དེ་ལྟ་ན་ཤིང་
བལ་ལམ་རས་བལ་གཙང་མ་དྲི་ང་བ་མེད་ལ་རེག་ན་འཇམ་པ་དང་བཅས་པས་བཀང་བ་ཡི
ནང་ཚན་ཅན་གྱི་སྔས་འབོལ་འཇམ་ཞིང་མཉེན་པ་ལ་དགའ་བར་མི་བྱེད་པར། དེ་རེག་ན་
འཇམ་ཡང་དྲི་ང་བ་འཛག་པ་མ་ཡིན་ནོ་ཞེས་སྨད་པ་ལྟར་བྱས་ཏེ་སྤངས་ནས། མི་གཙང་བ་
འབའ་ཞིག་གིས་གང་ཞིང་དྲི་ང་བ་སྒོ་དགུ་ནས་མི་གཙང་བ་འཛག་པ་ལ་དགའ་ཞིང་ཆགས་པ་ནི་
འདོད་ལྡན་དམན་པའི་མི་གཙང་བ་ལ་རྨོངས་པ་ཙང་ཞིང་དྲི་ང་བ་ཡིན་པ་མངོན་ཏུ་གྱུར་
བཞིན་དུ། དེའི་གནས་ཚུལ་མི་ཤེས་པར་ཕྱིན་ཅི་ལོག་གི་རྟོག་པས་གཙང་པར་ཞེན་པ་སྟེ་དེ་ནི་
ཤིན་ཏུ་མི་རིགས་སོ། ། ཚིགས་བཅད་འདི་རྒྱ་དཔེ་ལ་མེད་པར་གསུངས། མདོ་དོན་ནི།
འདོད་པའི་དུག་ཆུས་མྱོས་པའི་འདོད་ལྡན་ངན་པ་ཤེས་རབ་ཀྱི་མིག་གཏི་མིག་གིས་བསྒྲིབས་པའི་
རྨོངས་པ་རྣམས་ནི་ཤིང་བལ་རེག་ན་འཇམ་པ་ལའང་འདི་ལའམ་འདིས་ཉལ་བོ་བྱ་བར་མི་
ནུས་སོ་ཞེས་ཤིང་བལ་གཙང་ལ་འཇམ་པ་དེ་ལ་མི་དགའ་ཞིང་ཁྲོ་བ་དག་ཏུ་བྱེད་པས་ན་རེག་བྱ་ལ་
མི་ཆགས་པར་མི་གཙང་བ་ལ་ཆགས་པས་དེ་ནི་མི་རིགས་སོ་ཞེས་པའོ ། མི་གཙང་བ་ལ་
ཆགས་པ་ཡོད་དམ་མེད་ཅེས་བརྒལ་ཞིང་བརྟག་པ་ནི། གལ་ཏེ་མི་གཙང་བ་ལ་ཆགས་པ་མེད་དོ་
སྙམ་ན་འོ་ན་རུས་ཚིགས་སུམ་བརྒྱ་དྲུག་ཅུར་འབྲེལ་བའི་རུས་པའི་གཟེས་རྒྱུས་པའི་དྲ་བའི་སྦྲེལ་པ་
ལ། ཕྱི་ནས་ཤི་ཡི་འདམ་གྱི་ཞལ་ཞལ་ལམ་བྱུགས་པར་བྱས་པའི། གཞན་བུད་མེད་ཀྱི་ལུས་མི་
གཙང་བ་དེ་ལ་ཁྱོད་ཅིའི་ཕྱིར་པང་དུ་འཁྱུད་པར་བྱེད་དེ་བྱེད་མི་རིགས་པ་ནི་མཚན་མོ་མི་གཙང་
པའི་ཕུང་པོ་མནན་ཏེ་ཉལ་བའི་སྐྱེས་བུ་བཞིན་ནོ། ། ཅི་སྟེ་མི་གཙང་བ་ལ་ཆགས་པ་ཡིན་ནོ་
སྙམ་ན ཁྱོད་ནི་རང་གི་ལུས་ཉིད་ལ་མི་གཙང་བ་སུམ་ཅུ་རྩ་དྲུག་ལྟ་བུའི་རྫས་མང་པོ་ཡོད་པ
དེ་ཉིད་ལ་ཁྱོད་གཏན་དུའམ་རྟག་ཏུ་ཉི་དགར་ལོངས་སྤྱོད་དུ་ཡོད་པ་དེས་ཆོག་ཅིང་ངོམས་པར་བྱ་
རིགས་ཀྱི། དེས་མེ་ཚིམ་པར་མཆི ཕ་སྟབས་བཤང་ཅེ་སོགས་མི་གཙང་བའི་རྫས་མང་པོའི་
གང་པའི་རྐྱལ་བ་གཞན་བུད་མེད་ཀྱི་ལུས་དག་ལའང མི་གཙང་བ་ལ་ཆགས་ཤིང་བརྐམ་པས་
འདོད་ཅིང་ཞེན་པར་བྱེད་པ་ནི་ཤིན་ཏུ་མི་རིགས་སོ། ། འཆར་བྱེད་ཀྱིས་ཞུས་པར། སྣབས་
དང་མཆིལ་མ་ཁ་ཆུ་དང་། ཀླད་རུས་རུལ་པའི་ཀླད་པ་དང་། ལུས་ལ་དྲི་ང་འཛག་དེ་
219 —

༄༅།།གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ལ ། བྱིས་པ་རྣམས་ནི་སྦྲང་རྩི་བཞིན། ། ཞེས་སོ། ལུས་སེམས་གང་ལའང་ཆགས་མི་
རིགས་པ་ནི། གཞན་ཡང་ཁྱོད་བུད་མེད་ཀྱི་ལུས་སེམས་གང་ལ་དགའ་ཞེས་བརྟགས་པ་ན།
བདག་ནི་བུད་མེད་ཀྱི་ལུས་ཀྱི་ཤ་རེག་བྱ་འཇམ་ཞིང་དབྱིབས་ལེགས་པ་འདི་ཁོ་ན་ལ་དགའ་ཞིང་
ཆགས་ཀྱི་གཞན་ཤིང་བལ་གྱི་རེག་བྱ་སོགས་གང་ལའང་མི་ཆགས་སོ་ཞེས་སྙམ་ནས དེ་ལ་ལུས་
ཀྱི་རེག་པ་དང་མིག་གིས་བལྟ་བར་འདོད་ན་ཀོ་སྟེ་འདོད་ན་ནི། ཤི་ནས་སེམས་མེད་པར་གྱུར་
པ་ཡི་འཇིམ་གོང་ལྟ་བུའི་རང་བཞིན་གྱི་ཤ་དེ་ལ་ནི་འདོད་ལྡན་ངན་པ་ཁྱོད་ཀོ་སྟེ་ཁྱོད་ནི་རེག་པ་
དང་བལྟ་བར་ཅིས་མི་འདོད་དེ་འདོད་པར་བྱ་རིགས་ན། དེ་ལྟར་མི་བྱེད་པས་ལུས་ཀྱི་ཤ་ལ་
དགའ་ཞིང་ཆགས་པ་ནི་མི་རིགས་སོ ། སེམས་མེད་པས་བདག་མི་འདོད་ཀྱི་སེམས་ཡོད་པ་ལ་
རེག་ཅིང་བལྟ་བར་འདོད་དོ་སྙམ་ན དེ་ལྟར་ན་ཁྱོད་འདོད་ཅིང་ཆགས་པའི་གནས་སུ་གྱུར་
བའི་སེམས་གང་ཡིན་པ་དེ་ནི་གཟུགས་ཅན་མ་ཡིན་པས དེ་ལ་རེག་པ་དང་བལྟ་བར་མི་ནུས་
ལ གང་ཞིག་རེག་ཅིང་བལྟ་ནུས་པའི་ལུས་དེ་ནི་བེམ་པོ་ཡིན་གྱི་ཁྱོད་འདོད་པའི་སེམས་སམ་
ཤེས་པ་མིན་པས་ན། སྒྱུ་མས་བསླུས་པའི་བླུན་པོ་བཞིན་དུ་རྨོངས་ཤིང་འཁྲུལ་པ་ཁྱོད་སེམས་ལ་
དགའ་ཞིང་ཆགས་ནས་དེ་ལས་གཞན་དོན་མེད་པའི་ལུས་ལ་འཁྱུད་པར་བྱས་པ་དེས་ནི་ཅི་ཞིག་བྱ་
སྟེ་དོན་མེད་པའི་འཁྲུལ་པ་འབའ་ཞིག་ཏུ་ཟད་དེ། གཞན་དུ་ན་མགལ་དུམ་དང་བོང་བ་སོགས་
ལའང་འཁྱུད་རིགས་པར་ཐལ་བས་སོ ཤ་དང་སེམས་གང་ལ་བརྟགས་ཀྱང་ཆགས་པའི་
དོན་མེད་བཞིན་དུ་འཁྱུད་པས་ཅི་ཞིག་བྱ་ཞེས་པའོ། ། དེས་ནི་ལུས་སེམས་གང་ལའང་ཆགས་
པའི་གནས་མེད་པར་བསྟན་ཏོ ། རང་གི་ལུས་ཀྱི་རང་བཞིན་མ་རྟོགས་པ་ལ་སྨད་པ་ནི མི་
གཙང་བ་དུ་མའི་རང་བཞིན་དུ་གྱུར་བའི་ཆགས་ཡུལ་བུད་མེད་སོགས་གཞན་གྱི་ལུས་ནི། རང་
ལ་ཇི་བཞིན་པར་མངོན་དུ་མ་གྱུར་བས་མི་གཙང་བར་མི་རྟོགས་པ་ཙམ་ནི་ངོ་མཚར་མི་ཆེ་ཡི་སྟེ་མི་
རིགས་པ་ཆེར་མེད་ལ། རང་ཉིད་ཀྱི་ལུས་མི་གཙང་བས་གང་ཞིང་དེའི་རྟགས་སུ་དུས་རྒྱུན་པར་
གུ་ནས་མི་གཙང་བ་འབའ་ཞིག་འཛག་པའི་རང་བཞིན་ཅན་ཉིད་ཡིན་པར་རྟག་ཏུ་མངོན་དུ་
གྱུར་བ་ཡིན་ནའང་དེ་མི་གཙང་བར་རྟོགས་པར་མི་འགྱུར་བ་ནི་ཤིན་ཏུ་ངོ་མཚར་ཆེ་ཞེས་བསྟིང་
ཚིག་གིས་ཤིན་ཏུ་མི་རིགས་པས་ཆེས་འཁྲུལ་པ་ཅན་ལ་ཆེས་སྨད་པའི་གནས་སུ་སྨྲས་པའོ།
རང་ཉིད་ཀྱི་ལུས་མི་གཙང་བའི་ཚུལ་ཤེས་པར་བྱས་ནས་དེ་ལ་ཆགས་པའི་བསམ་པ་དགག་པར་
བྱའོ། ལུ་ལ་མི་གཙང་བའི་ཆ་ཡོད་ནའང་ད 〕བས་དང་ཁ་དོག་དྲི་དང་རེག་བྱ་སོགས་ཡིད་
དུ་འོང་བའི་ཆ་དུ་མ་ཡོད་པས་དེ་ལ་ཆགས་སོ་སྙམ་དེ་ལྟ་ན་སྤྲིན་གྱི་སྒྲིབ་གཡོགས་དང་བྲལ་
བའི་ཉི་མ་ཤིན་ཏུ་གསལ་བའི་འོད་ཟེར་གྱིས་གསར་དུ་ལེགས་པར་ཁ་ཕྱེ་བའི། པདྨ་གཞོན་ནུ་
འདབ་མ་རྣམ་པར་རྒྱས་པ་དབྱིབས་དང་ཁ་དོག་ལེགས་ཞིང་དྲི་དང་རེག་བྱ་བཟང་བོ་ཕུན་སུམ་
220

སྤྱོད་འཇུག་འགྲེལ་ང མ་གསལ་བྱེད་ཉི་ཟླའི་སྣང་བ
ཚོགས་པའི་ཡོན་ཏན་དང་ལྡན་ཞིང་མི་གཙང་བའི་ཆ་ཅུང་ཟད་ཀྱང་མེད་པ་ལ་ཆགས་རིགས་
ནའང་དེ་ཉིད་ལ་མི་ཆགས་པར་སྤངས་ནས་ནི། ཁྱི་ཕག་དང་སྦྲང་བུ་བཞིན་དུ་མི་གཙང་བ་ལ་
ཆགས་ཤིང་ཞེན་པའི་སེམས་ཀྱིས་ནི། མི་གཙང་བ་དུ་མའི་གང་བའི་ལུས་ཀྱི་གཟེབ་ལ་རྒྱུ་མཚན་
ཅིའི་ཕྱིར་དགའ་སྟེ་དགའ་ཞིང་ཆགས་པར་བྱེད་པ་ནི་ཤིན་ཏུ་མི་རིགས་སོ་ཞེས་བསྟན་བཅོས་
མཛད་པ་པོ་ཐུགས་སྐྱོ་བའི་ཚུལ་གྱིས་དེ་སྐད་འདོམས་པར་མཛད་དོ། ། གང་བོས་ཞུས་པར།
ལུས་འདི་མི་གཙང་རོ་དང་འདྲ། ། བུ་ག་དགུ་ནས་མི་གཙང་འཛག། སྲིན་བུ་མི་གཙང་མོས་
པ་བཞིན། ། བླུན་པོ་ལུས་སྲེད་དེ་དང་འདྲ། ། ཞེས་སོ མི་གཙང་བར་རྟགས་ལས་
ངེས་ཤིང་གྲུབ་པས་ཆགས་མི་རིགས་པ་ནི། མི་གཙང་བའི་རྒྱུ་དང་འབྲས་བུར་གྱུར་བའི་མི་
གཙང་པར་གྲུབ་པ་ནི། གཞན་ཡང་ས་ཕྱོགས་དང་གོས་དང་ཡོ་བྱད་སོགས་ལ་མི་གཙང་བ་
བཤང་གཅི་དག་གི་ཟེགས་མ་ཅུང་ཟད་ཙམ་གྱིས་གོས་པ་ལའང་གལ་ཏེ་ཁྱོད་རེག་པར་མི་
འདོད་པ་ཡིན་ན། བུད་མེད་སོགས་ཀྱི་ལུས་གང་ལས་མི་གཙང་བ་དེ་རྣམས་ནི་བྱུང་བར་གྱུར་བ་
ཡི་ལུས་དེ་ཉིད་མི་གཙང་བ་དུ་མའི་འབྱུང་ཁུངས་སུ་གྱུར་བ་ཡིན་ན་དེ་ལ་ཇི་ལྟར་ཁྱོད་རེག་པར་
འདོད་དེ འདོད་མི་རིགས་སོ་ཞེས་ལུས་མི་གཙང་བའི་རྒྱུ་ཡིན་པར་བསྟན་ལ གལ་ཏེ་ཁྱོད་
ཀྱི་བདག་ལ་བརྒལ་ཞིང་བརྟགས་ནས་དེ་སྐད་སྨྲ་བ་མི་རིགས་ཏེ བདག་ནི་མི་གཙང་བ་ལ་
ཆགས་ཤིང་རེག་པར་འདོད་པ་མེད་དོ་སྙམ་ན། མི་གཙང་བ་དུ་མའི་ཞིང་ངམ་གནས་སུ་གྱུར་
བའི་མའི་མངལ་ལས་བྱུང་བར་གྱུར་ཅིང་མི་གཙང་བ་དེ་ཡི་རང་བཞིན་དུ་གྱུར་བའི་ས་བོན་
ནམ་རྒྱུ་ཕ་མའི་ཁུ་ཁྲག་དང་རྐྱེན་མས་ཟོས་ཤིང་འཐུལ་པའི་ཟས་ཀྱི་ཟགས་ཆུ་སྐྱུག་པ་དང་འདྲ་བ་
དེ་ལྟ་བའི་རྩ་ནས་བརྒྱུད་དེ་སོང་བའི་མི་གཙང་བ་དེ་དང་དེས་གསོས་ཤིང་བསྐྱེད་དེ་འཕེལ་བར་
བྱས་ཤིང་ཕྱིས་ཕྱིར་བཙས་ནས་ཀྱང་མའི་ནུ་ཞོ་དང་རང་གིས་ཟ་འཐུང་བྱས་པའི་མི་གཙང་བའི་
རྒྱུན་གྱིས་བསྐྱེད་པའི་གཞན་གྱི་ལུས་ལ་འདོད་ལྡན་ཁྱོད་ཅི་ཕྱིར་འཁྱུད་ཅིང་ཆགས་པར་བྱེད་དེ་
བྱེད་པ་ནི་ཤིན་ཏུ་འགལ་བས་སོ་ཞེས་ལུས་ཉིད་མི་གཙང་བའི་འབྲས་བུར་བསྟན་པ་སྟེ་རྒྱུ་འབྲས་
གཉིས་ཀའི་སྒོ་ནས་མི་གཙང་བར་གྲུབ་པར་བསྟན་པའོ། ། རྒྱུ་འབྲས་གཉིས་ཀ་ནས་མི་གཙང་
བའི་ལུས་ལ་ཆགས་པ་སྨད་པ་ནི། ཡང་མི་གཙང་བ་བཤང་གཅི་སོགས་ལས་བྱུང་བའི་མི་གཙང་
བའི་སྲིན་བུ་ཆུང་ངུ་ལའ ང་ཁྱོད་ཀྱིས་བཙོག་པར་བལྟས་ནས་འདོད་པར་མི་བྱེད་ལ། བཤང་
གཅི་མཆིལ་སྣབས་སོགས འབྲས་བུ་མི་གཙང་བ་མང་པོ ཌེ་འབྱུང་ཁུ ས་སུ་གྱུར་བའི་རང་བཞིན་
ཅན་གྱི་ལུས། རྒྱུ་མི་ག རྀང་པའི་རྫས་སྣ་ཚོགས་པའི་ར ་་བཞིན་ལས་སྐྱེས་པའམ་བསྐྱེད་པ་དེ་ལྟ་
བུའ ང་ཁྱོད་ཇི་ལྟར་འདོད་པར་བྱེད་དེ དེ་ལྟ་བུའི་མི་གཙང་བའི་ཕུང་པོར་གྱུར་བའི་རྐྱལ་པ་
ཆེན་པོ་ལ་ཆགས་ཤིང་འདོད་པ་ནི་ཤིན་ཏུ་མི་རིགས་སོ་ཞེས་པའོ། གལ་ཏེ་བུད་མེད་དང་
- 221 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
རང་གི་ལུས་གཉིས་མི་གཙང་བ་ཡིན་མོད་དེ་ལྟ་ནའང་མི་གཙང་བ་དང་མི་གཙང་བ་འཕྲད་པ་ལ་
མི་རིགས་པ་མེད་པས་ཅིའི་ཕྱིར་མི་འདོད་དེ་གནོད་སྦྱིན་དང་མཐུན་པའི་གཏོར་མ་བཞིན་ནོ་སྙམ་
ན། འོ་ན་འདོད་ལྡན་ཁྱོད་ནི་རང་ཉིད་ཀྱི་ལུས་མི་གཙང་བའི་རང་བཞིན་ཅན་ལ། སྨོད་ཅིང་
ཡིད་འབྱུང་བར་རིགས་ན་ཤིན་ཏུ་རྨོངས་པའི་དབང་གིས་དེ་ལྟར་མི་བྱེད་པ་ཁོ་ནར་མ་ཟད་ཀྱི།
མི་གཙང་བས་གང་པའི་རྐྱལ་བ་ཁྱོད་ཅེས་རང་ལ་སྨད་པའི་ཚིག་གིས་བོས་ནས་མི་གཙང་བ་ལ་
བརྐམ་ཞིང་ཆགས་པས་ད་དུང་མི་གཙང་པའི་ཕུང་པོ་གཞན་ཡང་འདོའདོད་པར་བྱེད་ཅིང་དེ་དོན་དུ་
གཉེར་བར་བྱེད་པ་ནི་ཤིན་ཏུ་མི་རིགས་པས་སྨད་པའི་གནས་སོ་ཞེས་པའོ། མི་གཙང་བར་
གྲུབ་ཀྱང་ཐེ་ཚོམ་ཟ་ན་དཔེས་བསྟན་པ་ནི། ག་བུར་དང་གུར་ཀུམ་ལ་སོགས་པའི་སྨན་ཤིན་ཏུ་
གཙང་ཞིང་ཡིད་དུ་འོང་བ་དང་། འབྲས་སཱ་ལུ་སོགས་བཙོས་པས་འབྲས་ཆན་བཟང་བོ་དག་
གམ་སྔོ་ལ་སོགས་པའི་ཚོད་མའང་རུང་བཟའ་བཅའ་གཙང་ཞིང་བཟང་བ་ཟ་འདོད་པ་རྣམས་
ཀྱང་ལན་ཅིག་ཁར་བཅུག་སྟེ་དེ་ལས་སླར་ཕྱིར་ཕྱུང་སྟེ་བོར་བ་ཡིས། ཟས་དང་སྨན ཁོ་རང་
ལྟ་ཞོག་ས་གཞི་གཙང་མ་ཡང་ངན་སྐྱུགས་ཀྱིས་གོས་པས་མི་གཙང་ཞིང་བཙོག་པར་བྱེད་པར་
འགྱུར་བ་ཡིན་ན་དེ་ལྟར་མི་གཙང་བར་བྱེད་པའི་ལུས རང་ཉིད་ཀྱི་ངོ་བོ་མི་གཙང་བར་གྲུབ་
པ་ལྟ་ཅི་སྨོས་དེ་ལ་ཆག གས་སོ་ཞེས་དེའི་བྱེད་ལས་ཀྱང་ལུས་དེ་ཉིད་མི་གཙང་བར་མངོན་
སུམ་དུ་གྲུབ་པར་བསྟན་ལ། གལ་ཏེ་དེ་ལྟར་རྒྱུ་ངོ་བོ་འབྲས་བུ་བྱེད་ལས་སོགས་ཀྱི་སྒོ་ནས་ལུས་
མི་གཙང་བའི་རང་བཞིན་དུ་གྱུར་བ་འདི་འདྲ་བ། མངོན་སུམ་དུ་མཐོང་བར་གྱུར་ཀྱང་ད་དུང་
མི་གཙང་བ་ཡིན་ནམ་མ་ཡིན་སྙམ་དུ་ཡིད་མི་ཆེས་ཤིང་ཐེ་ཚོམ་ཟ་ན། དེ་ཚེ་དུར་ཁྲོད་དག་ཏུ་
བོར་བའི་ལུས། རྣམ་པར་སྔོ་བ་རྣམ་པར་བམ་པ་རྣམ་པར་གནག་པ་རྣམ་པར་འཐོར་པ་རྣམ་
པར་འབུས་གཞིག་པ་རྣམ་པར་རུལ་ཞིང་མི་གཙང་བར་གྱུར་བ་ཤིན་ཏུ་འཇིགས་སུ་རུང་བའི་རོ་
གཞན་ལའང་བལྟ་བར་གྱིས་ལ་ད་ལྟའི་རང་གི་ལུས་དང་ཆགས་ཡུལ་བུད་མེད་སོགས་ཀྱི་ལུས་ཀྱང་
འདི་ལྟ་བུའི་རང་བཞིན་ཅན་འདི་ལྟ་བུའི་ཆོས་ཅན་ཆོས་ཉིད་འདི་ལས་མ་འདས་པའོ་ཞེས་སོ་སོར་
རྟོག་པ་ཤེས་རབ་ཀྱིས་བརྟག་པར་བྱའོ། ། དེ་ལྟར་བལྟས་ཏེ་བརྟགས་ཀྱང་དགེ་སློང་ཆགས་པ་
ཅན་གྱིས་མཚན་མ་འབུས་གཞིག་པ་མཐོང་བས་ཆགས་པ་སྐྱེ་བ་ལྟར་སླར་ལ་ཆགས་པ་སྐྱེ་བར་མི་
འགྱུར་རམ་ཞེ་ན། དེ་ནི་མི་རིགས་ཏེ། དེ་ལྟ་བུ་ལུས་གཅེར་བུ་མི་སྡུག་པ་གང་ལས་པགས་པའི་
ཁ་ཕྱེ་སྟེ་བཤུས་པའི་རོ་དམར་པོ་ང ང་ཁྲག་དང་ནང་ཁྲོ པ་སོགས་མི་གཙང་བ་སྐྱུག་བྲོ་བ་རྣམས་
རིམ་པར་མཐོང་བ་ན བལྟ་མི་༩ དོད་པར་འཇིགས་་ཆེན་པོ་སྐྱེ་བར་འགྱུར་བར་ཤེས་ཀྱང་ཇི་
ལྟར་ན་འཇིགས་སུ་རུང་བའི་ལུས་དེ་ཉིད་ལ། མི་འཇིགས་པར་ཕྱིར་ཞིང་སྟེ་སླར་ཡང་ཆགས་
ཤིང་དགའ་བ་སྐྱེ་བར་འགྱུར་བ་ནི་ཤིན་ཏུ་མི་རིགས་པའོ དེས་ན་རང་དང་ཆགས་ཡུལ་
222

སྤྱོད་འཇུག་འགྲེལ་བ་བྱང་ཆུབ་གཞུང་སལ་བྱེད་ཉི་ཟླའི་སྣང་བ།
བུད་མེད་དེ་ཉིད་ཀྱི་ལུས་དུར་ཁྲོད་ཀྱི་རོ་དང་འདྲ་བར་བལྟས་ནས་ཆགས་པ་དགག་པར་བྱའོ།།
ལུས་ལ་གཙང་བར་ཞེན་ནས་ཆགས་པ་དགག་པ་ལ། གཞན་གྱིས་དྲིས་གཞན་ལ་ཆགས་མི་
རིགས་པ་ནི ལུས་མི་གཙང་བར་མངོན་སུམ་དུ་མཐོང་ཡང་ཕྱི་རོལ་དུ་ཙན་དན་སོགས་བསྐུས་
པས་དྲི་ཞིམ་པོ་ལ་ཆགས་སོ་སྙམ་ན། བུད་མེད་སོགས་ཀྱི་ལུས་ལ་བསྐུས་པའི་དྲི་དེ་ཡང་། ཙན་
དན་དང་ག་བུར་སོགས་ཁོ་ནའི་དྲི་ཡིན་གྱི་ཆགས་ཡུལ་གཞན་དེའི་ལུས་ཀྱི་དྲི་ཉིད་མ་ཡིན་པས་ན་
ཙན་དན་སོགས་འབྲེལ་མེད་གཞན་གྱི་དྲི་དེས་གཞན་བུད་མེད་སོགས་ཀྱི་ལུས་མི་གཙང་བ་དག་ལ
རྒྱུ་མཚན་ཅི་ཡི་་ཕྱིར་ན་ཆགས་པར་བྱེད། གལ་ཏེ་དྲི་ལ་ཆགས་ན་ལུས་ཀྱི་རང་བཞིན་ནི་རྣག་
ཅན་རུལ་པའི་བདག་ཉིད་ཅན་ཡིན་པས་དྲི་ང་ཞིང་མི་གཙང་པས་ན། ལུས་འདི་ལ་མ་ཆགས་ན་
ལེགས་པ་མིན་ནམ་སྟེ་ཤིན་ཏུ་ལེགས་ཀྱི་འདི་ལ་ཆགས་ན་ཉེས་པ་དུ་མ་སྐྱེད་པས་སོ ། དེ་ལྟར་
མ་ཆགས་ན་ལེགས་མོད་ཀྱི་འཇིག་རྟེན་པ་དགོས་པའི་དོན་མེད་པ་ལ་སྲེད་ཅིང་ཞེན་པ་དག་གིས
བདག་ལ་གནོད་བྱེད་ཀྱི་རྒྱུ་ཆགས་པ་སྐྱེ་བའི་ཕྱིར་དུ་ཇི་སྟེ་ལུས་དེ་ལ་ཙན་དན་སོགས་དྲི་ཞིམ་པོ་
སྐུད་པར་བྱེད་མི་རིགས་ཏེ་བཤང་གཅིའི་ཁང་པ་ལ་དྲི་ཞིམ་བྱུག་པ་མི་རིགས་པ་དང་འདྲ་བས་
སོ འོན་ཏེ་དྲི་ཞིམ་པོ་ཉིད་དུ་སྣང་བ་དེ་ནི་ཙན་དན་སོགས་ལ་ཡོད་པའི་དྲི་ཡིན་ན་ལུས་རང་
བཞིན་གྱིས་རུལ་ཞིང་དྲི་ང་བ་ཡིན་ཏེ་རང་བཞིན་གཞན་དུ་མི་འགྱུར་བས། ལུས་དེ་ལ་
འདིར་ནི་རུལ་པའི་དྲི་ལས་གཞན་པའི་དྲི་ཞིམ་པོ་ཅི་ཞིག་བྱུང་སྟེ་ཅི་ཡང་མ་བྱུང་བས་ན། ཙན་
དན་སོགས་གཞན་གྱི་དྲི་ཡིས་གཞན་མི་གཙང་བའི་ལུས་དག་ལ། རྒྱུ་མཚན་ཅི་ཡི་ཕྱིར་ན་ཆགས་
པར་བྱེད་དེ་ཆགས་མི་རིགས་སོ། ། ལུས་འཇིགས་པའི་གནས་ཡིན་པས་བྱི་དོར་བྱེད་མི་རིགས་
པ་ནི། ལུས་མི་གཙང་ཡང་སྐྲ་སེན་སོགས་བཅོས་ཤིང་བྱི་དོར་བྱས་པས་མཛེས་ཤིང་ཡིད་དུ་འོང་
བ་ཡིན་ནོ་སྙམ་ན། གལ་ཏེ་ལུས་ཀྱི་རང་བཞིན་འདི་ཅུང་ཟད་ཀྱང་མ་བཅོས་ཤིང་གོས་སོགས་
ཀྱིས་མ་གཡོགས་པ་ལ་སྐྲ་དང་སེན་མོ་འབྲེག་སྤྱད་ཀྱི་མ་བྲེགས་ཤིང་མ་བཅད་ན་ཤིན་ཏུ་རིང་བ་
དང་སོ་ཤིང་ལ་སོགས་པས་མ་བཀྲུས་པས་སོ་སྐྱ་དྲི་མར་བཅས་པ་དང་ལུས་མ་བཀྲུས་པས་
རྡུལ་ཆགས་པའི་འདམ་གྱི་དྲི་སྟེ་འདམ་རུལ་བ་ཉིད་ཀྱི་དྲིས་བསྒོས་པས་དྲི་མི་ཞིམ་པ་དང་གོས་
མེད་པའི་ལུས་ཀྱི་རང་བཞིན་ནི་གཅེར་བུ་ཤ་ཟའམ་རོ་ལངས་བཞིན་དུ་ཀས་སུ་རུང་བ་དང་
བཅས་པ་ཉིད་ཡིན་། རང་ལ་གནོད་པ༑ ་མཚོན་ཏེ་རང་གསོ’༑་་བྱེད་ཀྱི་མཚོན་ཆ་རལ་གྲི་དང་
མདུང་ཐུང་སོགས ལ་རང་གིས་བྱི་དོར་བྱེ པ་བཞིན་དུ་ཆགས་༦ ལ་གྱི་ལུས་དེ་ལ་གོས་ཀྱིས་
གཡོགས་པ་དང་། སྐྲ་སེན་འབྲེག་པ་སོ་་སྐུད་པ་བྱུག་པ་བྱེད་པ་སོགས་ལ་འབད་ནས་ཅིའི་
ཕྱིར་བྱི་དོར་བྱེད་དེ་བྱེད་མི་རིགས་སོ ཡིད་འབྱུང་བའི་གནས་ལ་དགའ་མི་རིགས་པ་ནི
དེ་ལྟར་སྐྱེ་བོ་འདོད་ལྡན་རྣམས་བདག་ལ་ཕན་པའི་དོན་སྒྲུབ་པ་ལ་ཤིན་ཏུ་རྨོངས་ཤིང་འཁྲུལ་པར་
223-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
གྱུར་བའི་དབང་གིས་ལུས་ཀྱི་བྱི་དོར་བྱེད་པ་སོགས་དོན་མེད་པའི་ལས་ལ་འབད་པ་ཡིས
འདོད་པའི་མྱོས་ཆུ་འཐུངས་ཤིང་ཉོན་མོངས་པའི་གདོན་གྱིས་བརླམས་པས་ཤེས་རྒྱུད་འཁྲུལ་ཞིང་
སྨྱོས་པར་གྱུར་བས་ས་སྟེང་འདི་ཀུན་ཏུ་འཁྲུགས་པ་སྟེ་ཀུན་ཏུ་གང་ཞིང་ཁྱབ་པར་གྱུར་བ་ཡིན་ནོ་
ཞེས་རྒྱལ་སྲས་ཞི་བའི་ལྷ་ཉིད་ཀྱིས་ཐུགས་སྐྱོ་བའི་སྒོ་ནས་མྱ་ངན་མཛད་དེ་ཤིན་ཏུ་བརྩེ་བའི་
གནས་སུ་བྱས་པའོ ། དེས་ན་ཤི་བའི་རོ་བོར་བ་རྣམས་ཕྱོགས་ཀུན་ཏུ་རྣམ་པར་འཐོར་པའི་
རུས་གོང་འབའ་ཞིག་གིས་ཁྱབ་པར་གྱུར་བ་མཐོང་ནས་ནི། དུར་ཁྲོད་དུ་ནི་ཡིད་འབྱུང་བ་སྟེ་
འཇིགས་ཤིང་སྐྱོ་བས་སྙིང་མི་དགའ་བ་སྐྱེ་བར་བྱེད་ན། དབུགས་ཀྱི་རྒྱུ་བ་དང་རྣམ་རྟོག་གི་
སྟོབས་ཀྱིས་གཡོ་ཞིང་འགུལ་པའི་རྣམ་འགྱུར་དང་བཅས་པའི་རུས་གོང་འབའ་ཞིག་གིས་ཁྱབ་
པའམ་སེམས་རྣལ་དུ་མི་གནས་པའི་སྨྱོས་པ་ཤ་སྟག་གིས་ཁྱབ་པའི གྲོང་གི་དུར་ཁྲོད་སྔ་མ་པས་
ཀྱང་འཇིགས་སུ་རུང་བ་ལ་ཁྱོད་དགའ་ཞེས་ཟུར་གྱིས་དྲིས་ཏེ་དགའ་ཞིང་ཆགས་པ་ཤིན་ཏུ་ནི་
མི་རིགས་ཀྱི དེ་ལྟ་བུའི་དུར་ཁྲོད་ལ་འཇིགས་ཤིང་སྐྱོ་བས་ཡིད་འབྱུང་སྐྱེ་རིགས་སོ་ཞེས་པ་སྟེ་
མཁས་པས་དུར་ཁྲོད་གཉིས་པོ་མཉམ་པར་བལྟས་ནས་ཡིད་འབྱུང་སྐྱེ་རིགས་པའོ། ། དེ་ལྟར་
རིག་པའི་རྣམ་གྲངས་དུ་མ་ལ་བརྟེན་ནས་འདོད་ཆེན་གྱི་སེམས་ཁོ་རང་ལ་ཡང་ཡང་བརྒལ་ཞིང་
བརྟགས་པའི་སྒོ་ནས་ཆགས་པ་སྤོང་བྱེད་ཀྱི་ཐབས་མང་དུ་བསྟན་པ་ལྟར་ལེགས་པར་བསམ་ནས་
བུད་མེད་སོགས་ལ་སྲེད་ཞེན་འགོག་པ་ལ་བརྩོན་པར་བྱའོ ། དེ་ལྟར་མི་གཙང་བའི་ཚུལ་མ་
བསམ་ཀྱང་བུད་མེད་ཡུལ་ལ་སྤྱད་ནས་ངོམས་ཤིང་ཚིམ་ནས་ཆགས་པ་དང་བྲལ་བར་འགྱུར་རོ་
སྙམ་ན་མ་ཡིན་ཏེ། །དྲན་པ་ཉེར་གཞག་ལས། རྒྱ་མཚོ་རླབས་ཀྱི་ཕྲེང་བ་ཅན། ཆུ་ཡིས་
ངོམས་པར་འགྱུར་མ་ཡིན། སྲེད་ལྡན་འདོད་པ་རྣམས་ཀྱིས་ཀྱང་ཚིམ་པ་ནམ་ཡང་
ཡོད་མ་ཡིན། ཞེས་སོ
གསུམ་པ་འབྲས་བུ་གནོད་པ་མང་པར་བསམ་པ་ནི། དེ་ལྟར་མི་གཙང་སོགས་ཏེ། དེ་
ལ། བསྡུས་ཏེ་གནོད་པ་མང་པར་བསྟན་པ་ནི། གོང་དུ་བཤད་པ་དེ་ལྟར་མི་གཙང་བའི་རང་
བཞིན་དུ་གྱུར་བའི་བུད་མེད་ཀྱི་ལུས་དེའ ང་རིན་དུ་ནོར་མང་པོ་བསྩལ་དུ་མེད་པར་ནི་མི་
རྙེད་དོ། དེས་ན་བུད་མེད་དེ་དང་་རང་གི་ཟས་གོས་སོགས་ཀྱི་དོན་དུ་བསྒྲུབས་པས་ཚེ་འདིར་
ཤ་ཐང་སྟེ་ངལ་ཞིང་དུབ་པ་དང་། ནོར་གྱི་དོན་དུ སྡིག་པ་བསགས་པས་ཕྱི་མར་ཡང་ཡང་
དམྱལ་བ་དང་ཡི་དྭགས་ལ་སོགས་པའི་སྡུག་བསྔལ་དུ་ས་གནོད་པར་འགྱུར་བས་ན་ནང་བུད་
མེད་སོགས་ལ་ཆགས་པས་འདི་ཕྱི་གཉིས་ཀར་མི་འདོད པ་དུ་མ་སྐྱེ་བས་ན་དེ་དག་ལ་ཆགས་པའི་
རྣམ་རྟོག་སྤང་པར་བྱའོ། ། དོན་དེ་རྒྱས་པར་འཆད་པ་ལ། འདོད་པ་སྤྱད་པའི་སྐབས་མེད་
པ་ནི། བྱིས་པ་ཆུང་ངུའི་དུས་སུ་ནར་མ་སོན་པས་བུད་མེད་ཀྱི་རིན་དུ་གཞལ་རྒྱུའི་ནོར་གསོག་
-- 224-

སྤྱོད་འཇུག་འགྲེལ་བ་བྱང་ཆུབ་གཞུང ལ་བྱེད་ཉི་ཟླའི་སྣང་བ
ཀྱང་སྤེལ་མི་ནུས་པས། །དེ་ལང་ཚོ་དར་ལ་བབ་པ་ན་འདོད་པས་བསྟེན་པ་འདིས་ཅི་བདེ་སྟེ་
ནོར་དང་བུད་མེད་སོགས་མ་རྙེད་པས་སོ །དར་ལ་བབ་པའི་ཚེ་འབད་རྩོལ་དུ་མའི་སྒོ་ནས་ནོར་
གསོག་པ་དང་བསྲུང་ཞིང་སྤེལ་པ་ཡིས་ཚེ་ཡོངས་སུ་གཏུགས་ཤིང་ཟད་པར་གྱུར་ན། ལུས་རྒས་
པར་གྱུར་ནས་ནི་བུད་མེད་སོགས་འདོད་པའི་ཡུལ་བསྟེན་པས་ཅི་ཞིག་བྱ་སྟེ་བསྟེན་མི་ནུས་ཤིང་
བསྟེན་པའི་མཐུ་མེད་པས་སོ། ། སྔར་ཕ་མ་སོགས་ཀྱིས་སྒྲུབ་པའི་ལོངས་སྤྱོད་ལ་དར་ལ་བབ་
དུས་སུ་སྤྱད་པས་བདེའོ་སྙམ་ན། དེ་ནི་བསགས་རྒྱབ་ཅན་རེ་རེ་ཙམ་མ་གཏོགས་ཐམས་ཅད་ལ་
མེད་ཅིང་གལ་ཏེ་ཡོད་ནའང་། ཀླུ་མཆོག་རྣམས་ལ་མགོ་བོའི་དཔེ་ལྟར་དེ་ལས་བྱུང་བའི་སྡུག་
བསྔལ་གྱིས་ཚེ་གཏུགས་པར་འགྱུར་བ་ལས་བདེ་བར་ལོངས་སྤྱོད་པའི་སྐབས་མེད་པར་གསུངས་
སོ ། དེ་ཡང་འདོད་ལྡན་གྱི་སྐྱེ་བོ་མ་རབས་ངན་པ་བྲན་གཡོག་སོགས་ཁ་ཅིག་ནི། ཉིན་
རངས་ཏེ་ཉིན་རིལ་པོ་ལ་རྩྭ་ཤིང་འཐུ་ཞིང་འཁུར་བ་དང་ཞིང་ལས་ལ་སོགས་དམན་པའི་ལས་སྣ་
ཚོགས་ཀྱིས་ལུས་སེམས་ཡོངས་སུ་ངལ་ཞིང་དུབ་སྟེ་ནུབ་མོ་ཁྱིམ་ཏུ་འོངས་ནས་ཤ་ཐང་ཆད་པའི་
ལུས་མཚན་ཐོག་ཐག་ལ་རོ་དང་འདྲ་བར་གཉིད་ལོག་ནས་ཉལ་བར་བྱེད་པ་ལ་འདོད་པ་བསྟེན་
པའི་ནུས་པ་མེད་ཅིང་། ཡང་ཐོ་རངས་སད་མ་ཐག་ནས་ཁར་སང་བཞིན་ཏུ་ཉིན་རངས་ལ་དོན་
མེད་སྡིག་པ་ཅན་གྱི་ལས་ལ་འཇུག་དགོས་པས་ཉིན་མཚན་ཁོར་མོ་ཡུག་ཏུ་འདོད་པའི་བདེ་བ་ལ་
སྤྱོད་པའི་སྐབས་མེད་ལ། འདོད་ཆེན་གཞན་ཁ་ཅིག་ནི་ཚོང་དང་ཁེ་སྤོགས་སོགས་ཀྱི་ཕྱིར་དང་
ཁ་ཅིག་གཞན་གྱི་ནོར་འཕྲོག་པ་དང་རྐུ་བ་སོགས་ཀྱི་ཆེད་དུ་བྱེས་སུ་བགྲོད་པའམ་ཡུལ་ཐག་རིང་
གཞན་དུ་བགྲོད་པས་ངལ་ཞིང་ཉོན་མོངས་པར་གྱུར་བ་དང་དུས་ཡུན་རིང་པའམ་རང་གི་
ཡུལ་ལས་རིང་དུ་སོང་ནས་ནོར་འཚོལ་བའི་སྡུག་བསྔལ་ཅན་དག་གིས། ཟས་ནོར་མང་པོ་ཁྱེར་
ནས་ཁྱིམ་དུ་འོང༴ ་སྟེ་བུ་སྨད་དང་ལྷན་ཅིག ད་ལོ.ས་སྤྱོད་པ ར་༢དོང་བཞིན་ཏུ་ཡུལ་གྱིས་བསྐལ་
པའི་བུ་སྨད་རྣམས་ཏེ་བུ་ད༴ བུ་མོ་ཆུང་མ་མས་ཁྱུད་ཁོར་ས་ཏེ་ཟླ་བ་བཅུ་གཉིས་ཁྱུད་ཁོར་དུ་
ལོང་པའི་ལོ་རིལ་བོའམ་ལོ་དུ་མ་འདས་ཀྱང་མཐོང་བའི་སྤྱོད་ཡུལ་ཙམ་དུ་མི་འགྱུར་ན་སོས་དལ་
དུ་འདོད་པ་བསྟེན་པ་ལྟ་ཅི་སྨོས་ཞེས་པའོ། ། རྨོངས་པས་གཞན་གྱི་དབང་དུ་གྱུར་ཅིང་མི་
འདོད་པ་དུ་མ་ཐོབ་པ་ནི། བདག་ཉིད་ལ་ཕན་པར་འདོད་ཅིང་ཕན་པ་བསྒྲུབ་པའི་ཐབས་ལ་
རྣམ་པར་རྨོངས་པར་གྱུར་པས་རང དང་བུ་སྨད་ཀྱི་འཊེ བའི་ཡོ་བྱད་སོགས་གང་གི་དོན་ཉིད་དུ་
རེ་ཞིག་གི་བར་དུ་རང་གི་ལུས་བཙོ ས་པ་དང་འདྲ་བ ་བྱས་བའི་གླ་མི་དང་བྲན་གཡོག་སོགས་
དམན་པ་འགའ་ཞིག་གིས་རང་ཉིད་གཞན་གྱི་ལས་ལ་བ། ལ་ན་ཡང་། གླ་རྔན་སོགས་ཀྱི་འདོད་
པའི་དངོས་པོ་དེ་ཉིད་མ་ཐོབ་པར་རང་ལ་ཕན་པ་དང་དགོས་པའི་དོན་ཅི་ཡང་མེད་པར་བུ་དང་
ཆུང་མ་ལ་སོགས་པའི་གཉེན་གྲོགས་གཞན་གྱི་ལས་ཀྱི་རླུང་གིས་དབང་མེད་དུ་བདས་པའམ་
225

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
གཞན་གྱི་ཞིང་ལས་ལ་སོགས་པ་མི་འདོད་བཞིན་དུ་སྒྲུབ་དགོས་པས་ལས་ཀྱི་རླུང་གིས་རང་དབང་
མེད་པར་བདས་ནས་ཚེ་འདི་ཕྱི་གཉིས་ཀར་འདོད་པའི་དོན་མི་ཐོབ་ཅིང་མི་འདོད་པའི་སྡུག་
བསྔལ་སྣ་ཚོགས་མྱོང་བར་འགྱུར་བ་དང་ཡང་འདོད་ལྡན་རྨོངས་པ་ལ་ལལ་ལ་དག་རང་དང་བུ་
སྨད་སོགས་ཀྱི་འཚོ་བ་དོན་དུ་གཉེར་ནས་རང་གི་ལུས་ཆུང་མ་དང་བཅས་པ་གཞན་ཁྱིམ་བདག་
དང་ཚོང་དཔོན་སོགས་ཀྱི་བྲན་གཡོག་ཏུ་གཏན་ཏུ་བཙོངས་ཤིང་རང་དབང་མེད་པར་གཞན་གྱི་
དབང་དུ་བྱས་ནས་ཚོང་དང་ཞིང་ལས་ནོར་གྱི་འཚོ་སྐྱོང་སོགས་ལས་སྣ་ཚོགས་བྱེད་པ་ལ་རྟག་ཏུ་
བཀོལ་བར་འགྱུར་ཏེ། བྱ་བའི་ལས་དེ་དག་སྒྲུབ་པའི་སྐབས་དེར་ཆུང་མ་དག་ཀྱང་བུ་དང་བུ་མོ་
ལྟ་བུ་བྱུང་བར་གྱུར་ན་རང་ལ་དབང་བའི་ཁྱིམ་མེད་པའི་ཕྱིར། བདེ་བའི་གནས་སུ་སྡོད་དབང་
མེད་པར་ཤིང་དྲུང་དང་དགོན་པ་ཁང་སྟོང་དང་ཆུ་འགྲམ་སོགས་གར་བབ་བབ་ཏུ་འབྱུང་ཞིང་
བཙའ་དགོས་པ་སོགས་ཀྱི་སྡུག་བསྔལ་འབྱུང་བས་ན་དེ་དག་ནི་རང་གི་འདོད་པའི་དོན་མི་ཐོབ་
པར་མི་འདོད་པ་སྣ་ཚོགས་ལ་སྤྱོད་དགོས་པར་གྱུར་བའོ། འདོད་པའི་དབང་གིས་སྡུག་
བསྔལ་སྣ་ཚོགས་ལ འདོད་བཞིན་དུ་སྤྱོད་དགོས་པ་ནི། གཞན་ཡང་དམག་མི་དང་ཇག་ཆོམ་
བྱེད་པ་སོགས་འདོད་པས་བསླུས་པའི་གླེན་པ་གཏི་མུག་ཅན་དག ཟས་གོས་སོགས་ནོར་ཐོབ་
པ་ལ་བརྟེན་ནས་རང་དང་རང་གི་གཉེན་གྲོགས་སོགས་ཀྱི་ལུས་སྲོག་རིང་དུ་འཚོ་པར་འདོད་ནས་
རྙེད་པས་འཚོ་བར་བྱའོ་ཞེས་བསམ་ནས། དེ་དག་གི་ཆེད་དུ་རང་གི་སྲོག་སྟོར་བར་དོགས་
བཞིན་དུ་དམག་དཔུང་ཆེན་པོའམ་དགྲ་མང་པོས་གཏམས་པའི་གཡུལ་ཏུ་འཇུག་པར་བྱེད་པ་
དང་། འདོད་ལྡན་ཁ་ཅིག་གིས་རྙེད་པ་དང་གཞན་གྱི་བཀུར་སྟི་སོགས་ཁེ་ཆེན་པོ་ཐོབ་པར་བྱ་
བའི་ཕྱིར་དུ་རྒྱལ་བོ་སོགས་དབང་ཆེན་པོ་དག་གི་བྲན་གཡོག་ཏུ་འགྲོ་བར་བྱེད་པའམ། ཡང་
ཁེངས་ཕྱིར་ཞེས་ཆེན་པོ་དང་མཐོན་པོར་རློམ་པའི་སེམས་ཁེངས་པའི་ང་རྒྱལ་གྱིས་ཆེ་བ་དབྱུང་
བའི་རྒྱལ་བོ་གཏུམ་པོ་སྟོབས་ལྡན་སོགས་ཀྱི་བྲན་གཡོག་ཏུ་འགྲོ་བར་བྱེད་ཅེས་འགྲེལ་བ་འགའ་
ཞིག་ཏུ་བྱུང་སྟེ། རྒྱལ་བོ་སོགས་དབང་ཆེ་ཞིང་གཏུམ་པོའི་བྲན་ཏུ་སོང་ནས་གཞན་རྣམས་ཆད་
པས་འཇིགས་ཤིང་སྐྲག་ནས་བྲན་འཁོར་དེ་ལའང་བསྙེན་བཀུར་སྟོབ་པར་བྱེད་པས་རང་ཡང་ཆེ་
བའི་ང་རྒྱལ་བྱས་ཆོག་པས་དེ་སྐད་གསུངས་སོ ། དེ་ལྟར་རང་རང་གི་འདོད་པའི་དོན་ཆེད་
དུ་གཉེར་པ་དག་ཀྱང་འདོད་པའི་དོན་དེ་དག་མི་ཐོབ་ཅིང་མི་འདོད་པའི་སྡུག་བསྔལ་དུ་མ་ལ་
སྤྱོད་དགོས་པ་དང་། ཡང་འདོད་ལྡན་ལ་ལ་ཞིག་འདོད་པ་ལ་ཆགས་པའི་རྒྱུས་གཞན་གྱི་ཆུང་མ་
འཕྲོགས་པ་དང་ཕ་རོལ་གྱི་ནོར་རྫས་རྐུ་འཕྲོག་བྱས་པས་དེ་དག་གི་བདག་པོའམ་རྒྱལ་བོའི་ཆད་
པས་ཕོག་ནས་རང་གི་ལུས་ཀྱང་མཚོན་ཆས་བཅད་པ་དང་གཞན་ཁ་ཅིག་རྒྱལ་བོའི་ཆད་པས་
གསལ་ཤིང་གི་རྩེ་ལ་བཙུགས་པའམ་བཀལ་བ་དང་ཁ་ཅིག་ནི་མདུང་ཐུང་དག་གིས་ལུས་ལ་
226

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
བསྣུན་པ་དང་ཁ་ཅིག་མེ་ཆེན་པོ་འབར་པའི་ནང་དུ་བཅུག་ནས་དབང་མེད་དུ་བསྲེགས་པ་
དག་ཀྱང་སྣང་བའམ་མཐོང་བའི་ཕྱིར་བུད་མེད་སོགས་འདོད་པའི་ཉེས་པ་ནི་དཔག་ཏུ་མེད་དོ།
གཉིས་པ་ཕྱི་རྙེད་སོགས་ལ་སྲེད་པ་སྤོང་པ་ནི བསག་དང་བསྲུང་དང་སོགས་ཏེ དེ་
ལ། ཐར་བའི་གེགས་བྱེད་ཅིང་དལ་འབྱོར་ཆུད་གསོན་པ་ནི། དང་པོ་ནོར་མེད་པའི་ཚེ་
ཚེགས་ཆེན་པོས་དེ་འཚོལ་ཞིང་བསག་དགོས་པའི་སྡུག་བསྔལ་དང་བར་དུ་དཀའ་བའི་་
བསགས་པའི་ནོར་དེ་ཡང་ཆུད་ཟ་བའི་རྐྱེན་རྣམས་ལས་བསྲུང་ཞིང་སྐྱོང་དགོས་པའི་སྡུག་བསྔལ་
དང་མཐར་དཀའ་བས་བསྲུངས་ཀྱང་མེ་ཆུ་དགྲ་སོགས་ཀྱིས་བརླག་པའི་སྡུག་བསྔལ་བར་
འགྱུར་བ་སྟེ། དེ་ལྟར་ཐོག་མཐའ་བར་གསུམ་ཀུན་ཏུ་སྡུག་བསྔལ་གྱིས་གདུང་པ་ཡིས་ཡིད་མི་
བདེ་བ་སྐྱེད་པར་བྱེད་པའི་རྒྱུ་ཡིན་པས་ན། ནོར་ཞེས་མིང་ཡང་མཐུན་པར་གྲགས་ཞེས་བ་ལྟར
ནོར་ནི་འདི་ཕྱིའི་དུས་ཐམས་ཅད་དུ་ཕུང་གྲོལ་ལམ་ཉེས་དམིགས་མཐའ་ཡས་པ་སྐྱེད་པའི་རྩ་བར་
ཤེས་བར་བྱ་ལ། གཞན་ཡང་དེ་ལྟར་ནོར་ལ་ཆགས་པས་དེ་ཉིད་གསོག་སྲུང་སྤེལ་བ་ལ་སོགས་
པའི་བྱ་བ་སྣ་ཚོགས་ཀྱིས་དུས་རྟག་ཏུ་སེམས་གཡེང་བར་གྱུར་བ་རྣམས་ནི། དེ་འབའ་ཞིག་ལ་
ཡིད་ཞུགས་པའི་ཕྱིར་སྐད་ཅིག་ཙམ་ཡང་སྲིད་པའི་རྩ་བ་གཅོད་བྱེད་ཀྱི་ལམ་ཞི་ལྷག་ཟུང་འབྲེལ་གྱི་
ཏིང་ངེ་འཛིན་ལྟ་བུ་ལ་ཉམས་ལེན་བྱེད་ལོང་མེད་པས་ན་ནོར་སོགས་འདོད་ཡོན་ལ་ཆགས་པའི་
ལྕགས་སྒྲོག་གིས་འཁོར་བའི་བཙོན་རར་འཆིང་པར་འགྱུར་བ་ལས་སྲིད་པའི་སྡུག་བསྔལ་ལས་
རྣམ་པར་གྲོལ་ནས་ཐར་བ་ཐོབ་པའི་སྐབས་མེད་དོ། ། རྒྱུ་མཚན་དེ་ལྟ་བས་ན་ཚེ་ཐུང་འདི་
ཙམ་གྱི་ཆེད་དུ་ནོར་སོགས་ཡུལ་ལ་ཆགས་པའི་འདོད་ལྡན་རྣམས་ལ་སྔར་བཤད་ཟིན་པའི་ཉེས་
དམིགས་དེ་དག་དང་ལ་སོགས་ཞེས་པས་བསྟན་པ། ཉེས་དམིགས་གཞན་ཡང་མང་དུ་ཡོད་ལ་
ཉེས་དམིགས་ཆེན་པོ་ཡོད་པ་བཞིན་དུ་ལོངས་སྤྱོད་པའི་བདེ་བའང་ཆེན་པོ་ཡོད་དམ་སྙམ་ན་བདེ་
བ་ཉམས་སུ་མྱོང་བའི་མནོག་ནི་ཤིན་ཏུ་ཆུང་ངུ་ལས་མི་འབྱུང་སྟེ། དཔེར་ན་ཁུར་ཤིན་ཏུ་ལྕི་བ་
བཀལ་བའི་ཤིང་རྟ་འདྲེན་པའི་ཕྱུགས་དག་གི་ནང་ནས་ཤིན་ཏུ་ངལ་ཞིང་ལྟོགས་པ་ཁ་ཅིག་གིས།
མནོག་ཆུང་བ་ལམ་གྱི་འགྲམ་ན་ཡོད་པའི་རྩྭ་ནི་ཁམ་འགའ་བཅད་དེ་ཟོས་པ་ན་ཉེས་དམིགས་ཆེན་
པོ་ཤིང་རྟའི་འཕང་ལོས་ལུས་བཅོམ་པ་བཞིན་ནོ། གཞན་ཡང་ཕྱུགས་ཀྱིས་བསྒྲུབས་པ་
ནའང་མི་དཀོན་པའམ་དཀའ་ཚེགས་ཆེར་མི་དགོས་པར་རྙེད་སླ་བར་གྱུར་བའི་ཚེ་འདིའི་བདེ་བ་
ཤིན་ཏུ་མནོག་ཆུང་ལ་ཉེས་དམིགས་ཆེ་བ་ཟས་ཞིམ་པོ་དང་འཁྲིག་པའི་བདེ་བ་ལྟ་བུ་གང་ཡིན་པ་
དེ་ཡི་དོན་དུ། ཐར་བ་འཐོབ་བྱེད་ཀྱི་ཆོས་སྒྲུབ་པ་ལ་འགལ་རྐྱེན་མི་ཁོམ་པ་བརྒྱད་སོགས་བྲལ་
ཞིང་མཐུན་རྐྱེན་འབྱོར་བ་བཅུ་སོགས་ཚང་པའི་དལ་འབྱོར་གྱི་རྟེན་ཕུན་སུམ་ཚོགས་པ་རྙེད་
དཀའ་ཞིང་རྙེད་ན་དོན་ཆེ་བ་འདི་ཉིད་ནི། སྔོན་གྱི་ལས་ངན་གྱི་སྟོབས་ཀྱིས་མནར་པས་ད་ལྟ་
227

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
ལས་འབྲས་ཀྱི་བླང་དོར་ལ་རྨོངས་ཤིང་འདོད་པའི་ཡོན་ཏན་ལ་ཆགས་ནས་སྡིག་པ་འཛེམ་མེད་དུ་
སྤྱོད་པ་རྣམས་ཀྱིས་བཅོམ་ཞིང་བརླག་སྟེ་དོན་མེད་དུ་མི་ལུས་ཆུད་གསོན་པར་བྱེད་པའི་ཉེས་
དམིགས་དེ་དག་ལ་བསམས་ནས་རང་ཅག་གིས་དལ་འབྱོར་རྟེན་ལ་སྙིང་བོ་ལེན་པ་ལ་འབད་
དགོས་ཏེ། ཚེ་འདིའི་སྡུག་བསྔལ་སེལ་བ་དང་དེ་བ་སྒྲུབ་པ་ཙམ་ལ་མི་བས་དུད་འགྲོ་སྟོབས་ཆེ་
བར་གསུངས་པས། དེ་ཙམ་གྱི་ཆེད་དུ་འབད་པས་སྡིག་པ་ལ་བག་མེད་དུ་སྤྱོད་ནས་མི་ལུས་ཐོབ་
པ་དོན་མེད་དུ་གཏོང་བ་རྣམ་པ་ཀུན་ཏུ་མི་རིགས་པའི་ཕྱིར་རོ། ། སློབ་སྤྲིངས་ལས། ཇི་ལྟར་
གླང་བུ་ཁྲོན་ཟས་ཁ་ནས་འཁྲུངས་པ་ཡི། རྩྭ་ལོ་ཁམ་འགའ་ཙམ་ལ་ཡིད་ནི་ཆགས་གྱུར་པ།
རྙེད་པར་གྲུབ་པ་མེད་པར་གཡང་དུ་ལྷུང་པ་ལྟར འཚོ་བའི་འཇིག་རྟེན་བདེ་ལྡན་འདོད་
པའང་དེ་དང་འདྲ། ། ཞེས་གསུངས་སོ། ། དེ་དག་གིས་ནི་འདོད་པ་སྒྲུབ་པ་ལ་སྡུག་བསྔལ་
ཆེ་ལ་དོན་ཆུང་བར་བསྟན་ཏོ། སྔར་འབྲས་བུ་མེད་པའི་སྡུག་བསྔལ་མང་པོ་མྱོང་ཚུལ་ནི།
འདོད་ཡོན་ལ་བརྟེན་ནས་སྡུག་བསྔལ་མང་པོ་འབྱུང་བས་དེ་སྒྲུབ་མི་རིགས་ན། བྱང་ཆུབ་ཀྱི་
སྤྱོད་པ་ལ་བསླབ་པ་ལས་སྡུག་བསྔལ་མང་པོ་འབྱུང་བས་སྒྲུབ་མི་རིགས་སོ་སྙམ་ན་མི་འདྲ་སྟེ
འཁོར་ལོས་སྒྱུར་བའི་དཔལ་འབྱོར་ལྟ་བུའི་སྲིད་པའི་ཕུན་ཚོགས་སུ་གྱུར་བའི་འདོད་པའི་ཡོན་
ཏན་གྱི་བདེ་བ་ལ་སྤྱོད་པ་ཡང་རང་གི་ངོ་བོ་མི་བརྟན་པའི་རང་བཞིན་ཅན་ཡིན་པའི་ཕྱིར་གདོན་
མི་ཟ་བར་ངེས་པར་འཇིག་པར་འགྱུར་ཞིང་། འདོད་པ་ལ་ཆགས་པའི་དབང་གིས་དེའི་དོན་དུ་
མི་དགེ་བ་སྤྱད་ནས་དམྱལ་བ་དང་ཡི་དྭགས་ལ་སོགས་པའི་གནས་རིས་ངན་པར་ལྟུང་པར་བྱེད་པ་
ཡིན་ལ། དེ་ལྟའི་ཟག་བཅས་ཀྱི་བདེ་བ་ནི་ཟག་མེད་ཀྱི་བདེ་བ་ལ་ལྟོས་ན་ཤིན་ཏུ་ཁྱད་ཆེན་པོ་ལ་
ཞུགས་པའི་ཕྱིར་བདེ་བ་ཆུང་ངུ་ཡིན་གྱི་ཆེན་པོ་མིན་ནོ།། དེ་ལྟར་ཆེན་པོ་མིན་པའི་བདེ་བ་དེ་
སྒྲུབ་པའི་ཕྱིར་དུ་བྱིས་པ་འདོད་ལྡན་རྣམས་ཀྱིས་ཡུན་རིང་བོ་ཐོག་མ་མེད་པ་ནས་ད་ལྟའི་བར་གྱི་
དུས་ཀུན་ཏུ་འདོད་པའི་ཡོན་ཏན་འཚོལ་བ་དང་། བཙལ་ནས་ཆགས་སེམས་ཀྱིས་ལོངས་སྤྱོད་
པ་སོགས་བྱས་པ་ལ་སྡུག་བསྔལ་དཔག་ཏུ་མེད་པ་མྱོང་བས་ལུས་སེམས་ངལ་ཞིང་དུབ་པའི་ཚེགས་
ཆེན་པོ་འབྱུང་བ་གང་ཡིན་པ དེ་ཡི་བྱ་བའི་ཆ་ཙམ་ཞེས་པའམ་ཚེགས་ཆེན་པོ་བྱུང་བ་དེའི་
ནང་ནས་ཚེགས་ཆུང་ངུ་ཙམ་གང་ཡིན་པ་དེའི་བྱེ་བའི་ཆ་ཤས་ཙམ་གྱི་ཚེགས་ཀྱིས་བྱང་ཆུབ་ཀྱི་
སྤྱོད་པ་ལ་བསླབ་པར་བྱས་ནས་སངས་རྒྱས་ཀྱི་གོ་འཕང་ཉིད་བདེ་བླག་ཏུ་འགྲུབ་ངེས་ཡིན་ན་
ཡང་། འདོད་ལྡན་ངན་པ་རྣམས་ཐོག་མེད་ནས་འདོད་ཡོན་ལ་ཆགས་པའི་དབང་གིས་ངན་
སོང་སོགས་སྲིད་པའི་གནས་རིས་འདིར་དཀའ་ཚེགས་ངལ་དུབ་དཔག་མེད་མྱོང་བ་དེ་ནི་བྱང་
ཆུབ་སྤྱོད་པ་ལ་སློབ་པའི་དུས་སུ་དཀའ་སྤྱད་ཀྱི་སྡུག་བསྔལ་མྱོང་དགོས་པ་དེ་བས་ཀྱང་རྒྱུ་
སྡུག་བསྔལ་ཆེ་ལ་འབྲས་བུ་བྱང་ཆུབ་ཀྱང་ཐོབ་པ་མེད་པས་ན་སྔར་སྡུག་བསྔལ་མྱོང་བ་དེ་ཐམས་
228

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ཅད་ནི་དོན་ཅི་ཡང་མེད་པའོ། ། འདིའི་རྩ་ཚིག་ཏུ་དུབ་པའི་ཚེགས་ཆེན་དང་ཚེགས་བྱུང་ཞེས་
དང་ཚེགས་ཆུང་ཞེས་མི་འདྲ་བ་བྱུང་ངོ་། དེ་ཡི་བྱེ་བའི་ཆ་ཙམ་གྱི་ཚེགས་ཀྱིས་སངས་རྒྱས་
འགྲུབ་ཅེས་པའམ་བསྐལ་བ་གྲངས་མེད་གསུམ་ལྟ་བུར་རྒྱལ་སྲས་ཀྱི་སྤྱོད་པ་ལ་བསླབ་ནས་དཀའ་
བ་སྤྱད་ན་སངས་རྒྱས་ཉིད་འགྲུབ་ལ་དེ་ནི་འཁོར་བ་ཐོག་མཐའ་མེད་པར་སྡུག་བསྔལ་མྱོང་བ་དེསས་
བྱེ་བ་ཕྲག་བརྒྱའི་ཆ་ཙམ་དུའང་བསྒྲུན་དུ་མེད་པའི་དོན་ནོ། འདོད་ལྡན་བྱང་ཆུབ་སྤྱོད་པ་
བས་སོགས་ཀྱི་དོན་ཡང་བྱང་ཆུབ་སེམས་ཀྱིས་དུས་ངེས་པ་ཅན་གྱི་ཡུན་ཐུང་ངུར་རང་དབང་ཡོད་
ཀྱང་འདོད་བཞིན་དུ་གཞན་དོན་དུ་དཀའ་སྤྱད་ཙམ་གྱི་སྡུག་བསྔལ་ཆུང་ངུ་མྱོང་བ་ལས་ནི་འབྲས་
བུ་བྱང་ཆུབ་ཐོབ་པ་ཡོད་ལ། འདོད་ཆེན་ལྡན་པ་དག་དུས་ཚད་མེད་པའི་ཡུན་རིང་པོར་རང་
དབང་མེད་ཅིང་མི་འདོད་བཞིན་དུ་དོན་ཅི་ཡང་མེད་པར་མནར་མེད་སོགས་ཀྱི་སྡུག་བསྔལ་ཆེན་
པོ་མྱོང་བར་བྱས་པ་ལའང་འབྲས་བུ་བྱང་ཆུབ་ཐོབ་པ་མེད་ཅེས་པ་སྟེ་འདིས་བྱང་ཆུབ་སྒྲུབ་པ་
དོན་ཆེ་ལ་སྡུག་བསྔལ་ཆུང་བ་དང་འདོད་པ་སྒྲུབ་པ་སྡུག་བསྔལ་ཆེ་ལ་དོན་ཆུང་བའི་དོན་གཉིས་
ཀ་བསྟན་ཏོ། ། ཉེས་དམིགས་དཔེ་ལས་འདས་པར་བསྟན་ཏེ་དོན་བསྡུ་བ་ནི། འདོད་པ་ལ་
ཆགས་པའི་རྒྱུས་རྒྱུ་མི་དགེ་བ་སྤྱད་པ་ལས་འབྲས་བུ་དམྱལ་བ་དང་ཡི་དྭགས་སོགས་ཀྱི་སྡུག་བསྔལ་
ཡུན་རིང་ལ་བཟོད་དཀའ་བ་ནི་མྱོང་བར་འགྱུར་བའི་ཚུལ་གསུང་རབ་ནས་བཤད་པ་བཞིན་
བསམ་ཞིང་དྲན་པར་བྱས་ན། སྡིག་སྡུག་གི་འབྱུང་གནས་འདོད་པའི་ཡུལ་རྣམས་ལ་ཆགས་
པའི་ཉེས་དམིགས་ལས་ནི་འཇིག་ད་ན་སྡུག་བསྔལ་སྐྱེད་པའི་རྒྱུ་མཆོག་ཏུ་གྲགས་པའི་མཚོན་ཆ་
དང་ནི། དུག་དང་མེ་དང་གཡང་ས་དང་། དགྲ་རྣམས་ཀྱིས་ཀྱང་དཔེར་མི་ཕོད་དེ་བསྒྲུན་ཏུ་
མེད་དེ་དེ་དག་གིས་རིམ་པར་གཅོད་ཅིང་ཕུག་པ་དང་གཟིར་པ་དང་བསྲེགས་པ་སོགས་བྱས་ཀྱང་
ཚེ་འདིའི་སྲོག་དང་བྲལ་ཏེ་འཆི་བའི་སྡུག་བསྔལ་ཙམ་མྱོང་བར་བྱེད་ཀྱི་སྐྱེ་བ་དུ་མའི་བར་དུ་ངན་
སོང་སོགས་སྡུག་བསྔལ་གྱི་རྒྱུ་མི་བྱེད་ལ་འདོད་པའི་ཉེས་དམིགས་ཀྱིས་ནི་སྲིད་པ་མཐའ་མེད་དུ་
དམྱལ་སོགས་ཀྱི་སྡུག་བསྔལ་ཡང་ཡང་སྐྱེད་པས་སོ དེ་ལྟར་ཡབ་སྲས་མཇལ་བ་ལས
འདོད་པ་དག་ནི་དུག་གི་ལོ་མ་བཞིན། ། སྦྲུལ་གྱི་མགོ་འདྲ་སྡུག་བསྔལ་བགྱིད་པ་སྟེ། རྩེ་
གསུམ་པ་དང་རལ་གྲི་མདུང་ཐུང་འདྲ། མེ་ཡི་ཕུང་པོ་ཤིན་ཏུ་འབར་བ་བཞིན། ། ཞེས་
དང་བཤེས་སྤྲིངས་ལས། གདུག་པ་དུག་དང་མཚོན་དང་དགྲ་བོ་དང་། ། མེ་བཞིན་
འདོད་པའི་སྡེ་ལས་ཡིད་དབྱུང་མཛོད། ། ཅེས་སོ།
གསུམ་པ་དབེན་པའི་ཡོན་ཏན་དྲན་པ་ནི། དེ་ལྟར་འདོད་ལ་སོགས་ཏེ། ¯དེ་ལ
མཚམས་སྦྱོར་བའི་སྒོ་ནས་བསྡུས་ཏེ་བསྟན་པ་ནི། བཤད་མ་ཐག་པ་ལྟར་འདོད་པའི་ཉེས་
དམིགས་ལ་ཡིད་སྐྱོ་ཞིང་སྐྲག་པར་བྱས་ཏེ། མི་མཐུན་ཕྱོགས་འདུ་འཛི་དང་རྣམ་གཡེང་སོགས་
- 229 -

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
ཀྱིས་དབེན་པའི་གནས་ཡོན་ཏན་གྱི་ཁྱད་པར་ཕུན་སུམ་ཚོགས་པ་དང་ལྡན་པ་ལ་ནི དགའ་བ་
དང་སྤྲོ་བའི་སེམས་བརྟན་པོ་བསྐྱེད་པར་བྱའོ། ཞེས་པའོ། ཕུན་སུམ་ཚོགས་པའི་ཡོན་
ཏན་གྱི་ཁྱད་པར་དེ་དག་རྒྱས་པར་འཆད་པ་ལ གནས་ཀྱི་ཁྱད་པར་རྣམ་གཡེང་ཞི་བ་ནི
དེར་འཐབ་ཟླ་དང་འགྲན་ཟླ་གཞན་མེད་པས་ཕྱིའི་རྩོད་པས་སྟོང་བ་དང་ཆགས་སྡང་སོགས་སྐྱེ་
བའི་ཡུལ་རྐྱེན་མེད་པས་ནང་ཉོན་མོངས་ཀྱིས་ཀྱང་སྟོང་བར་གྱུར་ལ། གནོད་སྦྱིན་དང་གཅན་
གཟན་སྡིག་སྦྲུལ་ཆོམ་རྐུན་སོགས་མི་དང་མི་མ་ཡིན་པའི་འཚེ་བ་དང་འདུ་འཛི་རྣམ་གཡེང་ཐམས་
ཅད་ཉེ་བར་ཞི་བའི་ནགས་ཁྲོད་ཀྱི་ནང་ཉམས་དགའ་ཞིང་བག་ཕེབས་པ་དག་ཏུ་གནས་པར་
བྱའོ ། འབྱོར་བའི་ཁྱད་པར་རྒྱལ་བོ་ལས་ལྷག་པ་ནི། བསོད་ནམས་ཀྱི་མཐུ་ལས་ཆོས་ལ་
སྤྱོད་པའི་སྐལ་བ་བཟང་པོ་དང་ལྡན་པའི་བྱང་སེམས་དག་ནི་ཟླ་བའི་འོད་ཟེར་ཙན་དན་གྱིས་
བྱུགས་པ་ལས་ཀྱང་དཀར་ལ་བསིལ་བའི་ཁྱད་པར་དང་ལྡན་པས་ནང་ཐམས་ཅད་ཁྱབ་པར་གྱུར་
ལ། སྤྱོད་ལམ་བཞི་བོ་ཅི་བདེར་བྱས་ཆོག་པའི་ཤིན་ཏུ་ཡངས་པའི་རྡོ་ལེབ་ཀྱི་ཁང་བཟང་དང་
འདྲ་བ་ཉམས་དགའ་བ་སྟེ་གཙང་ཞིང་འཇམ་ལ་བདེ་བར་བསམ་གཏན་གྱི་ཚེར་མར་གྱུར་བའམ
ཁམས་དང་མི་འཕྲོད་པའི་སྒྲ་མེད་ཅིང་བགས་ཀྱིས་འཇམ་ཞིང་ཞི་བའི་ནགས་ཀྱི་ཀླུང་དུ་རླུང་
བསིལ་ཡབ་དང་འདྲ་བ་དལ་བས་གཡོབ་པའམ་གཡོ་བ་ཡིས། ཡིད་ལ་སིམ་པ་སྦྱིན་པའི་གནས་
སུ་བྱང་ཆུབ་ཀྱི་སེམས་སྒོམ་པ་སོགས་ཀྱི་སྒོ་ནས་གཞན་སེམས་ཅན་ཐམས་ཅད་ལ་ཕན་བདེ་འབའ་
ཞིག་བསྐྱེད་པའི་དོན་ཁོ་ན་སེམས་ཤིང་དལ་བའི་སྒོ་ནས་འཆག་པར་བྱེད་པའི་རྣལ་འབྱོར་པའི་
ཁྱད་པར་ནི་འཁོར་ལོས་སྒྱུར་བའི་རྒྱལ་བོ་སོགས་བདེ་སྐྱིད་ཀྱི་དཔལ་ལ་སྤྱོད་པའི་སྐལ་བ་དང་ལྡན་
པའི་རྒྱལ་བོ་རྣམས་ཙན་དན་གྱིས་བྱུགས་པར་བྱས་པའི་ཁང་བཟང་གི་ནང་དུ། རྔ་ཡབ་ནོར་
བུའི་ཡུ་བ་ཅན་གྱིས་གཡོབ་ཅིང་རྒྱལ་སྲིད་དང་འབངས་འཁོར་ལ་ཕན་པའི་དོན་སེམས་ཤིང་
འཆག་པར་བྱེད་པ། དེ་ལྟ་བུའི་རྒྱལ་བོ་ཆེན་པོའི་འབྱོར་པ་སོགས་འཇིག་རྟེན་གྱི་བདེ་འབྱོར་
གང་ལས་ཀྱང་ཆེས་ཆེར་ལྷག་སྟེ་ཆགས་སྡང་དང་བྲལ་ཞིང་རྩོལ་སྒྲུབ་སོགས་ཀྱི་བྱ་བྱེད་ཅི་ཡང་མི་
དགོས་པའི་ཕྱིར་རོ ། བདེ་བའི་ཁྱད་པར་དབང་བོ་ལས་ཀྱང་ལྷག་པ་ནི། དེར་ཡོ་བྱད་ཀྱི་
ཕོངས་པས་ཉོན་མོངས་པར་མི་འགྱུར་རམ་སྙམ་ན། བདག་པོ་མེད་པའི་ཁང་སྟོང་དང་ཤིང་
དྲུང་བདེ་བ་དང་། ས་ཕུག་དང་བྲག་སྐྱིབས་སོགས་ཀྱི་གནས་ཡིད་དུ་འོང་བ་དག་ཏུ། སྡོད་
ཉམས་སྤྲོ་ཞིང་བདེ་བའི་ཕྱོགས་གང་ཡང་རུང་བའི་གཞི་དེ་ཉིད་དུ་གནས་མལ་བཅས་ཏེ་རང་སྡོད་
པའི་བར་དེ་སྲིད་དུ་གནས་ཤིང་འདོད་ཡོན་གྱི་ཉེར་སྤྱོད་མང་པོ་ཡོངས་སུ་འཛིན་པ་དང་
དེ་དག་ཆུང་འཛའ་བའི་རྐྱེན་རྣམས་ལས་བསྲུང་བའི་སྡུག་བསྔལ་ཐམས་ཅད་སྤངས་ཏེ། སུ་ལ་
ཡང་རེ་དོགས་ཀྱི་ལྟོས་པ་མེད་པར་བག་ཡངས་སུ་ཅི་དགར་སྤྱོད་པར་གནས་པར་བྱེད་པ་དང་།
230

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
གནས་དངདང་ཡོ་བྱད་སོགས་ཇི་ལྟར་འདོད་པ་བཞིན་རང་དབང་ཉིད་དུ་སྤྱོད་ཅིང་དེར་གནས་
པའམ་གཞན་དུ་འགྲོ་བའི་ཚེ་ཡང་དེ་དག་ལ་ཆགས་ཤིང་ཞེན་པ་མེད་ལ། འདུལ་རྒྱའི་དགྲ་སྐྱོང་
རྒྱུའི་གཉེན་པར་ཕར་ལྟོས་དཔོན་ཚུར་ལྟོས་གཡོག་སོགས་གང་དང་ཡང་འའབྲེལ་པ་མེད་པར་བྱས་
ནས། ཟས་གོས་གནས་མལ་སོགས་ངན་ངོན་ཙམ་གྱིས་འཚོ་ནུས་པའི་ཆོག་ཤེས་ཀྱི་བདེ་དགའི་
དཔལ་ལ་སྤྱོད་པ་གང་ཡིན་པ། དེ་ནི་ལྷའི་དབང་བོས་ཀྱང་ནི་དེ་འདྲ་རྙེད་དཀའོ་ཞེས་པའོ།
སློབ་སྤྲིངས་ལས། ནགས་ཀླུང་ཆུ་གཙང་ངོགས་བདེའི་དབེན་པར་སྐྱིད་པ་གང༌། ། དེ་ཅི་ལྷ་
ཡི་བུ་མོ་དྲི་ཞིམ་བྱུགས་པ་ཡི། ལན་བུའི་རྒྱན་དུ་ཐོག་པའི་རྒྱུན་ལྡན་མེ་ཏོག་སོགས། །
མཛེས་པ་ཟིལ་གནོན་ལྷ་ཡི་བུ་ལའང་ཡོད་འགྱུར་རམ། ། ཞེས་སོ། །
གསུམ་པ་བསམ་གཏན་སྒོམ་པ་དངོས་ལ་གསུམ མཚམས་སྦྱར་ཏེ་མདོར་བསྟན་པ།
བསམ་གཏན་སྒོམ་ཚུལ་རྒྱས་བར་བཤད་པ ཏིང་ངེ་འཛིན་འགྲུབ་པའི་ཐབས་ལ་གདམས་
པའོ
དང་པོ་ནི དེ་ལ་སོགས་པའི་སོགས་ཏེ གོང་དུ་དབེན་པའི་ཡོན་ཏན་བཤད་པ་དེ་ལྟ་
བུ་ལ་སོགས་པའི་རྣམ་པ་ཡིས འདུ་འཛི་སོགས་ཀྱིས་དབེན་པའི་གནས་ཡོན་ཏན་ཕུན་སུམ་
ཚོགས་པའི་བདེ་བ་ཐམས་ཅད་ཀྱི་རྒྱུ་ཡིན་ནོ་ཞེས་ཡང་ཡང་བསམ་ཞིང་བསྒོམ་པར་བྱས་ནས
ནང་བུད་མེད་སོགས་ལ་སྲེད་པ་དང་ཕྱི་རྙེད་སོགས་ལ་སྲེད་པའི་རྣམ་རྟོག་གི་རྒྱུ་ཐམས་ཅད་ཉེ་
བར་ཞི་བར་བྱས་ནས་སེམས་ལས་སུ་རུང་བར་གྱུར་བ་དང༌། བྱང་ཆུབ་ཀྱི་སེམས་ནི་བསྒོམ་པར་
བྱ་དགོས་ཏེ དེ་ལྟ་བུའི་དམ་པ་མ་ཡིན་པའི་ཡིད་ལ་བྱེད་པ་རྣམས་ཡོངས་སུ་སྦྱངས་ནས་སེམས་
ལས་སུ་རུང་བར་བྱས་ཏེ བྱང་ཆུབ་ཀྱི་སེམས་ལ་ཡང་ཡང་འདྲིས་ཤིང་གོམས་པར་བྱས་ན་
གོམས་པ་ཕུལ་དུ་ཕྱིན་པ་སྐྱེ་བར་འགྱུར་བའོ། ལུས་སེམས་དབེན་པ་མ་བསྟེན་པར་ལས་དང་
པོ་པས་སེམས་ལས་སུ་རུང་བ་ཡི་སྐྱེ་ལ་དེ་མ་སྐྱེས་པས་སེམས་ཞི་གནས་ཀྱི་ཏིང་ངེ་འཛིན་སྐྱེ་མི་སྲིད་
དོ
གཉིས་པ་བསམ་གཏན་སྒོམ་ཚུལ་རྒྱས་པར་བཤད་པ་ལ་གཉིས། བདག་གཞན་མཉམ་པ་
སྒོམ་ཚུལ། བདག་གཞན་བརྗེ་བ་སྒོམ་ཚུལ། དང་པོ་ལ་གསུམ མདོར་བསྟན། རྒྱས་
བཤད། དོན་བསྡུ་བའོ། ། དང་པོ་ནི་། བདག་དང་གཞན་དུ་སོགས་ཏེ། བྱང་ཆུབ་ཀྱི་
སེམས་སྒོམ་ཐབས་ལ་འདིར། བདག་གཞན་མཉམ་པ་དང་བདག་གཞན་བརྗེ་བ་གཉིས་ཡོད་པ་
ལས། བདག་དང་གཞན་དུ་མཉམ་པའི་བྱང་ཆུབ་ཀྱི་སེམས་ནི། དང་པོའམ་ཐོག་མ་ཉིད་དུ་
བརྩོན་པ་དྲག་པོའ མ་མངོན་ཞེན་ཆེན་པོས་འབད་དེ་བསྒོམ་པར་བྱ་དགོས་ཏེ། བསླབ་བཏུས་
ལས བདག་གཞན་མཉམ་ཉིད་གོམས་བྱས་པས ། བྱང་ཆུབ་སེམས་ནི་བརྟན་པར་་་་་
231

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
འགྱུར ཞེས་པ་ལྟར། དང་པོ་མཉམ་པ་བསྒོམ་ན་དེ་ཉིད་ལ་གོམས་པ་ཕུལ་དུ་ཕྱིན་པ་སྐྱེ་
བར་འགྱུར་ལ་དེ་སྐྱེས་ནས་བདག་གཞན་བརྗེ་བའི་བློ་ཡང་སྐྱེ་སླ་བས་སོ། གལ་ཏེ་དང་པོ་
མཉམ་པའི་བློ་མ་སྐྱེས་ནས་རྣམ་འཚེ་དང་གནོད་སེམས་སྤོང་པའི་བློ་མི་སྐྱེ་ལ། དེ་མ་སྐྱེས་ཤིང་དེ་
དག་མ་སྤངས་ན་བརྗེ་བའི་བློ་ཡང་ཇི་བཞིན་པ་མི་སྐྱེ་ཞིང་དེ་མ་སྐྱེས་ན་བདག་གཅེས་འཛིན་
འགོག་མི་ཐུབ་པས། གཞན་ཕན་གྱི་བློ་རྣལ་མ་སྐྱེ་ཐབས་མེད་པས་ཐོག་མར་བདག་གཞན་
མཉམ་པ་སྒོམ་དགོས་སོ། མཉམ་པ་ཇི་ལྟར་སྒོམ་ན་བདག་གིས་བདེ་བ་འདོད་ལ་སྡུག་བསྔལ་
མི་འདོད་པ་བཞིན་དུ་གཞན་གྱིས་ཀྱང་བདེ་བ་འདོད་ཅིང་སྡུག་བསྔལ་མི་འདོད་པར་མཉམ་པ་
དང་དེ་བཞིན་དུ་བདག་ལ་བདེ་བས་ཕན་ཞིང་སྡུག་བསྔལ་གྱིས་གནོད་པ་བཞིན་དུ་གཞན་
ལའང་བདེ་བས་ཕན་ཞིང་སྡུག་བསྔལ་གྱིས་གནོད་པར་མཉམ་པས་ན། སེམས་ཅན་ཐམས་ཅད་
བདག་བཞིན་དུ་གཅེས་པར་བཟུང་ནས་བསྲུང་བར་བྱ་རིགས་ལ། བསྲུང་ཚུལ་ཡང་བདག་གི་
བདེ་བ་ཆེད་དུ་གཉེར་ནས་སྒྲུབ་ཅིང་སྡུག་བསྔལ་ཆེད་དུ་གཉེར་བས་འགོག་པ་བཞིན་དུ་གཞན་གྱི་
བདེ་སྡུག་དག་ལའང་རང་དང་མཚུངས་པར་འདོར་ལེན་ཚུལ་བཞིན་དུ་བྱེད་པ་སྟེ་བདེ་བསྒྲུབ་པ་
དང་སྡུག་བསྔལ་འགོག་པའི་སྒོ་ནས་བསྲུང་བར་བྱ་བ་ཡིན་ནོ། ། གཉིས་པ་རྒྱས་བཤད་ལལ་
གསུམ མཉམ་པ་ཇི་ལྟར་སྒོམ་ཚུལ། དེ་ལ་རྩོད་པ་སྤོང་བ དེ་ལྟར་བསྒོམ་པའི་ཕན་ཡོན་
ནོ། ། དང་པོ་ནི ལག་པ་ལ་སོགས་སོགས་ཏེ། དེ་ལ བདེ་སྡུག་གི་འདོར་ལེན་་
མཚུངས་པར་སྒྲུབ་པ་ནི གལ་ཏེ་འགྲོ་བ་ནི་ལྷ་དང་མི་སོག དད་པ་དུ་མ་ཡིན་ལ་བདེ་སྡུག་
ཀྱང་ཐ་དད་པ་དུ་མ་ཡིན་པའི་ཕྱིར། དེ་དག་གི་བདེ་སྡུག་གི་འདོར་ལེན་ལ་རང་དང་མཚུངས་
པའི་བློ་ཇི་ལྟར་ཞེ་ན། སྐྱོན་མེད་དེ། དཔེར་ན་རང་གི་ལུས་གཅིག་པུ་འདི་ལ་ཡང་ཡན་ལག་
དང་ཉིང་ལག་གི་སྒོ་ནས་སོ་སོར་དབྱེ་ན་ལག་པ་དང་རྐང་བ་ལ་སོགས་པ་དབྱེ་བའི་རྣམ་གྲངས་
མང་དུ་ཡོད་པ་ཡང་། དེ་ཐམས་ཅད་ལ་བདག་ཏུ་ཞེན་པས་བདག་གི་ལུས་སྙམ་ཏུ་བཟུང་ནས་
ཡོངས་སུ་བསྲུང་བར་བྱ་རྒྱུའི་ལུས་སུ་གཅིག་པ་ལྟར་དོན་དེ་ཇི་ལྟ་བ་བཞིན་དུ་རིགས་དང་སྐྱེ་
གནས་རིས་སམ་སྡེ་ཚན་གྱི་སྒོ་ནས་ལྷ་དང་མི་སོགས་ལ་འགྲོ་བའི་བྱེ་བྲག་ཐ་དད་པ་དུ་མ་ཡོད་ལ
དེ་དག་གི་བདེ་སྡུག་ད ག་ཀྱང་སྤྱིར་ཐ་དད་པ་དུ་མ་ཡོད་མོད་ཀྱང་བདག་ཏུ་ཞེན་པས་ངབདག་གི་
སེམས་ཅན་རྣམས་སྙམ་དུ་བཟུང་པ་ན། ཐམས་ཅད་བསྲུང་བྱའི་སེ ས་ཅན་དུ་གཅིག་པས་ན་
འགྲོ་བ་ཐ་དད་ཀྱང་དེ་རྣམས་ཀྱི་བདེ་སྡུག་གི་འདོར་ལེན་ལ་ཐ་ད ་དུ་དབྱེར་མི་རིགས་ཏེ
རྣམ་པ་མང་པོའི་འགྲོ་བ་འདི་ཐམས་ཅད་ཀྱང་བདག་ཇི་ལྟ་བ་བཞིན་དུ་བདེ་བ་འདོད་པ་དང་
སྡུག་བསྔལ་མི་འདོད་པ་ལ་མཉམ་ཤིང་གཅིག་པའི་ཕྱིར། དེས་ན་ཐམས་ཅད་ལ་དམིགས་ནས་
བདག་དང་འདྲ་བར་བཟུང་ནས་འདོད་རྒྱུའི་བདེ་བ་དེ་བདག་གིས་བསྒྲུབ་པར་བྱ་མི་འདོད་པའི་
232

སྤྱོད་འཇུག་འགྲེལ་བ་བྱང་ཆུབ་གཞུང སལ་བྱེད་ཉི་ཟླའི་སྣང་བ།
རྒྱུ་སྡུག་བསྔལ་དེ་བདག་གིས་བསལ་བར་བྱའོ་སྙམ་དུ་ཐམས་ཅད་རང་དང་མཚུངས་པར་བསྲུང་
བར་རིགས་སོ། འདིས་ཀྱང་བདག་གཞན་འདོད་པ་མཚུངས་པའི་རྒྱུ་མཚན་གྱིས་བདེ་སྡུག་
གི་འདོར་ལེན་ལ་མཚུངས་པར་བྱེད་རིགས་པ་བསྟན་པ་ཡིན་ནོ། མཚུངས་པར་བསྲུང་མི་
རིགས་པ་སྤོང་བ་ནི རང་གི་སྡུག་བསྔལ་གྱིས་གཞན་ལ་མི་གནོད་པ་ལྟར་གཞན་གྱི་སྡུག་བསྔལ་
གྱིས་བདག་རང་ལ་མི་གནོད་པས་རང་གི་སྡུག་བསྔལ་སེལ་བ་དང་གཞན་གྱི་སྡུག་བསྔལ་སེལ་བ་
མཚུངས་པར་མི་རིགས་སོ་ཞེ་ན། སྐྱོན་མེད་དེ། གལ་ཏེ་བདག་གི་སྡུག་བསྔལ་གྱིས་གཞན་གྱི་
ལུས་ལ་དངོས་སུ་མི་གནོད་པ། དེ་ལྟ་ཡིན་ནའང་དེ་ལྟ་བུའི་སྡུག་བསྔལ་དེ་བདག་གིས་བསལ་
བར་བྱ་བའི་སྡུག་བསྔལ་དེ་ཉིད་ཡིན་ཏེ། ཐོག་མ་མེད་པ་ནས་རང་ལ་རང་གིས་བདག་ཏུ་བཟུང་
ནས་དེ་ལ་ཆགས་ཤིང་ཞེན་པས་གཅེས་པར་འཛིན་པ་གོམས་པའི་དབང་གིས་རང་ལ་སྡུག་བསྔལ་
བྱུང་བ་ལ་མི་བཟོད་པའི་བློ་ཉིད་རང་གི་ངང་གིས་འབྱུང་བའི་ཕྱིར། དཔེ་དེ་བཞིན་དུ་སེམས་
ཅན་གཞན་གྱི་སྡུག་བསྔལ་དག་ཀྱང་བདག་ལ་འབབ་པར་མི་འགྱུར་བའམ་དངོས་སུ་མྱོང་བར་མི་
འགྱུར་ཡང་། དེ་ལྟ་ནའང་སེམས་ཅན་གཞན་གྱི་སྡུག་བསྔལ་དེ་བདག་གིས་བསལ་བར་བྱ་བའི་
སྡུག་བསྔལ་དེ་ཉིད་ཡིན་ཏེ། སེམས་ཅན་གཞན་ལའང་བདག་རང་གིས་བདག་ཏུ་བཟུང་ནས་
དེ་ལ་ཆགས་ཞིང་ཞེན་པས་གཅེས་པར་འཛིན་པ་གོམས་ན་གཞན་དེ་ལ་སྡུསྡུག་བསྔལ་བྱུང་བ་ན་རང་
ལ་ཡང་བཟོད་པར་དཀའ་བའི་བློ་རང་གི་ངང་གིས་འབྱུང་བར་འགྱུར་དགོས་པའི་ཕྱིར་། ཞེས་
པ་སྟེ གཞན་ལའང་གཅེས་པར་འཛིན་པ་གོམས་ནས་མཉམ་པའི་བློ་སྐྱེ་བར་བསྟན་པའོ
བདེ་བ་ལའང་ཁ་སྤོས་ནས་སྦྱར་བར་བྱའོ། མཚུངས་པར་བསྲུང་རིགས་པའི་སྒྲུབ་བྱེད་ལ
རྟགས་དགོད་པ་ནི། བདག་གིས་སེམས་ཅན་གཞན་གྱི་ཕན་པ་མེད་པའི་སྡུག་བསྔལ་དེ་རྣམས་
བསལ་བར་བྱ་རིགས་ཏེ། ཕན་པའི་དགོས་པ་མེད་ཅིང་གནོད་པའི་སྡུག་བསྔལ་ཡིན་པའི་ཕྱིར
དཔེར་ན་བདག་དགོས་མེད་དུ་བཀྲེས་སྐོམ་སོགས་ཀྱི་སྡུག་བསྔལ་མྱོང་བ་བཞིན་ཞེས་པ་སྟེ
འདི་ནི། སེམས་ཅན་གཞན་གྱི་ཕན་མེད་ཀྱི་སྡུག་བསྔལ་དེ་ཆོས་ཅན། བདག་གིས་བསལ་བྱ་
ཡིན་ཏེ། ཕན་མེད་ཀྱི་སྡུག་བསྔལ་ཡིན་པའི་ཕྱིར། དཔེར་ན་བདག་དོན་མེད་དུ་སྡུག་བསྔལ་
བ་བཞིན། ཞེས་པའི་དོན་ཏེ་རྟགས་དང་པོ་དང་། དེ་བཞིན་དུ་བདག་གིས་སེམས་ཅན་ཕ་
རོལ་པོ་གཞན་རྣམས་ལ་ཕན་པ་དང་བདེ་བ་བསྒྲུབ་པར་བྱ་རིགས་ཏེ། ཕ་རོལ་པོ་གཞན་རྣམས་
སེམས་ཅན་ཡིན་པའི་ཕྱིར་དཔེར་ན་བདག་གི་ལུས་ལ་ཕན་བདེ་སྒྲུབ་པ་བཞིན་ནོ། ཞེས་པ་
སྟེ། འདི་ནི་སེམས་ཅན་གཞན་ཆོས་ཅན། དེ་ལ་བདག་གིས་ཕན་པ་བསྒྲུབ་པར་བྱ་རིགས་ཏེ
སེམས་ཅན་ཡིན་པའི་ཕྱིར། དཔེར་ན་བདག་གི་ལུས་བཞིན་ནོ། ། ཞེས་པའི་དོན་ཏེ་རྟགས་
གཉིས་པ་འགོད་པའོ འདི་དག་ནི་ཡུལ་བདེ་སྡུག་མཚུངས་པར་བསྟན་པ་སྟེ་དེས་ཀྱང་
233 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བདག་གཞན་མཉམ་པ་གྲུབ་པའོ། ། རྟགས་དེ་དག་གི་ཁྱབ་པ་སྒྲུབ་པ་ལ་རྟགས་ཕྱི་མའི་ཁྱབ་
སྒྲུབ་ནི། རང་ལ་མངོན་ཞེན་ཡོད་པས་བདག་གི་བདེ་བ་སྒྲུབ་རིགས་ཀྱི་གཞན་ལ་ནི་དེ་ལྟ་མ་
ཡིན་པས་མ་ངེས་སོ་སྙམ་ན་བདེན་མོད། འོན་ཀྱང་རང་གཞན་གྱི་བདེ་བ་མཚུངས་པར་སྒྲུབ་
རིགས་ཏེ། གང་གི་ཚེ་བདག་རང་དང་སེམས་ཅན་ཕ་རོལ་པོ་གཞན་གཉིས་ཀ་བདེ་བའང་
འདོད་པ་ཉིད་དུ་མཚུངས་པ་ལ། བདག་དང་གཞན་གཉིས་ཀ་ཁྱད་པར་ཅི་ཡོད་ན་སྟེ་ཅི་ཡང་
མེད་པའི་ཕྱིར་རོ། དེ་ལྟར་འདོད་པ་མཚུངས་ན་རྒྱུ་མཚན་གང་གི་ཕྱིར་བདག་གཅིག་པུ་བདེ་
བར་བྱ་བའི་ཐབས་ལ་བརྩོན་པར་བྱེད་ལ་གཞན་བདེ་བའི་ཐབས་ལ་མི་བརྩོན་པ་འདི་ཤིན་ཏུ་མི་
རིགས་ཤིང་འགལ་བས་གཞན་བདེ་བའི་ཐབས་ལ་བརྩོན་པར་བྱ་རིགས་སོ། ། རྟགས་སྔ་མའི་
ཁྱབ་སྒྲུབ་ནི། རང་གི་སྡུག་བསྔལ་བསལ་རིགས་ཀྱི་གཞན་གྱི་ནི་མ་ཡིན་ནོ་སྙམ་ན། དེ་ལྟའི་
དོགས་པ་སྐྱེ་བ་བདེན་མོད། འོན་ཀྱང་རང་གཞན་གྱི་སྡུག་བསྔལ་མཚུངས་པར་བསལ་རིགས་
ཏེ གང་གི་ཚེ་བདག་རང་དང་སེམས་ཅན་ཕ་རོལ་པོ་གཞན་གཉིས་ཀ སྡུག་བསྔལ་མི་འདོད་
པར་མཚུངས་པ་ལ བདག་དང་གཞན་གཉིས་ཁྱད་པར་ཅི་ཡོད་ན་སྟེ་ཅི་ཡང་མེད་ར་་་་
མཚུངས་པའི་ཕྱིར། དེ་ལྟར་འདོད་པ་མཚུངས་ན་རྒྱུ་མཚན་གང་གི་ཕྱིར་གཞན་ལ་སྡུག་བསྔལ་
བསྲུང་བར་བྱ་བ་མིན་ལ་བདག་གཅིག་པུ་ལ་སྡུག་བསྔལ་བྱུང་བས་སྲུང་བར་བྱེད་པ་འདི་ཤིན་ཏུ་
མི་རིགས་ཤིང་འགལ་བས་གཞན་ལ་སྡུག་བསྔལ་བྱུང་པ་ཡང་བསྲུང་བར་རིགས་པའམ་བསལ་
བར་རིགས་སོ། དེ་དག་གི་ཡུལ་ཅན་འདོད་པ་མཚུངས་པར་བསྟན་ཏེ་དེས་ཀྱང་བདག་
གཞན་མཉམ་པ་གྲུབ་པའོ མཚུངས་བར་བསྲུང་མི་རིགས་པ་དགག་པ་ནི། གལ་ཏེ་
གཞན་གྱི་སྡུག་བསྔལ་དང་རང་གི་སྡུག་བསྔལ་གཉིས་སྡུག་བསྔལ་ཡིན་པ་ཙམ་ལ་ཁྱད་མེད་མོད།
འོན་ཀྱང་གཞན་ཕ་རོལ་པོ་དེ་ལ་སྡུག་བསྔལ་བྱུང་བས། ད་ལྟ་བདག་ལ་དངོས་སུ་མི་གནོད་པའི་
ཕྱིར་དེ་འདྲའི་སྡུག་བསྔལ་དེ་མི་བསྲུང་ཞིང་དེ་སེལ་བའི་དོན་ལ་མི་འབད་དོ་སྙམ་ན། ཤིན་ཏུ་
མི་རིགས་ཏེ། དེ་ལྟ་ན་མ་འོངས་བ་ཡི་དུས་སུ་བདག་ངན་སོང་དུ་སྐྱེ་བའི་སྡུག་བསྔལ་ཡང་
ད་ལྟ་བདག་ལ་ཅུང་ཟད་ཀྱང་གནོད་པར་མི་བྱེད་པའི་ཕྱིར་ན་དེ་ཅིའི་བསྲུང་སྟེ་བསྲུང་མི་རིགས་
པར་ཐལ། དེ་ལྟར་ན་དེ་སྤོང་པའི་དོན་དུ་ད་ལྟ་སྡིག་སྤོང་དགེ་སྒྲུབ་བྱེད་པ་ཡང་མི་རིགས་པར་
ཐལ་བར་འགྱུར་རོ ། དེ་བཞིན་དུ་མ་འོངས་པ་རྒས་པའི་དུས་སུ་ཕོངས་པའི་སྡུག་བསྔལ་
འབྱུང་བར་དོགས་ནས་ད་ལྟར་ནོར་གསོག་པ་ཡང་མི་རིགས་པར་འགྱུར་ཏེ་རྒས་པའི་སྡུག་བསྔལ་
གྱིས་གཞོན་པ་ལ་ཅི་ཡང་མི་གནོད་པའི་ཕྱིར། གཞན་ཡང་སང་ཉིན་སྡུག་བསྔལ་འོང་བར་
དོགས་ནས་དེ་རིང་དེ་སྤོང་ཐབས་བྱེད་པ་དང་ཕྱི་དྲོའི་དུས་སུ་སྡུག་བསྔལ་བར་དོགས་ནས་སྔ་དྲོའི་
དུས་སུ་དེ་སྤོང་ཐབས་བྱེད་པ་དག་ཀྱང་མི་རིགས་པར་ཐལ་ཏེ། དེ་དག་གིས་དེ་རིང་དང་སྔ་
234

སྤྱོད་འཇུག་འགྲེ མ་གསལ་བྱེད་ཉི་ཟླའི་སྣང་བ།
དྲོའི་དུས་སུ་མི་གནས་པས་སོ། ། དེ་མི་མཚུངས་ཏེ། གཞན་གྱི་སྡུག་བསྔལ་གྱིས་དུས་ནམ་གྱི་
ཚེའང་བདག་ལ་མི་གནོད་པས་དེ་བསྲུང་མི་དགོས་ལ། རང་གིས་མ་འོངས་པ་ན་མྱོང་འགྱུར་གྱི་
སྡུག་བསྔལ་གྱིས་ད་ལྟ་བདག་ལ་དངོས་སུ་མི་གནོད་ཀྱང་ཕྱི་མའི་དུས་སུ་བདག་ཉིད་ཀྱིས་མྱོང་
དགོས་པས་ན། མ་འོངས་པའི་སྡུག་བསྔལ་དེ་དག་བསྲུང་བའི་ཐབས་ལ་ད་ལྟ་ནས་བརྩོན་
རིགས་སོ་སྙམ་ན། མི་རིགས་ཏེ། ད་ལྟའི་དུས་ཀྱི་བདག་གམ་གང་ཟག་གིས་མ་འོངས་པའི་
དུས་སུ་སྡུག་བསྔལ་དེ་དག་ནི་མྱོང་བར་འགྱུར་རོ་སྙམ་པའི་རྣམ་པར་རྟོག་པ་དེ་ནི་ཕྱིན་ཅི་ལོག་གི་
རྟོག་པ་སྟེ། འདི་ལྟར་ད་ལྟ་འཇིག་རྟེན་འདི་ནས་ཤི་སྟེ་འཕོ་བའི་གང་ཟག་དེའང་ཕྱི་མའི་གང་
ཟག་དེ་ལས་གཞན་ཉིད་ཡིན་ལ། སྐྱེ་བ་ཕྱི་མའི་འཇིག་རྟེན་དུ་སྐྱེས་པའི་གང་ཟག་དེ་ཡང་ནི་སྔ་
མའི་གང་ཟག་དེ་ལས་གཞན་ཉིད་ཡིན་གྱི་སྔ་ཕྱིའི་གང་ཟག་དེ་གཉིས་གཅིག་ཏུ་མི་རིགས་ལ།
གཞོན་པ་དང་རྒས་པ་དེ་རིང་དང་སང་སྔ་དྲོ་དང་ཕྱི་དྲོའི་དུས་ཀྱི་གང་ཟག་དག་ཀྱང་གཞན་ཡིན་
པས་སྔ་མའི་དུས་ཀྱི་གང་ཟག་གིས་ཕྱི་མའི་དུས་ཀྱི་སྡུག་བསྔལ་མྱོང་བ་འདི་རྣམ་པ་ཀུན་ཏུ་མི་
རིགས་སོ་ཞེས་པའོ། ། སྔ་ཕྱིའི་དུས་ཀྱི་གང་ཟག་དེ་གཉིས་གཅིག་ཏུ་མི་རིགས་པ་ནི། སྔ་མའི་
གང་ཟག་གི་དུས་སུ་ཕྱི་མའི་གང་ཟག་མ་སྐྱེས་པ་དང་ཕྱི་མའི་དུས་སུ་སྔ་མའི་དེ་འགགས་ཟིན་པའི་
རྒྱུ་མཚན་གྱིས་ཡིན་ནོ། འདིས་དུས་སྔ་ཕྱིའི་ཕུང་པོ་ལ་རྟེན་ནས་བཏགས་པའི་གང་ཟག་སྔ་
ཕྱི་གཉིས་ཀའང་སོ་སོ་ཐ་དད་ཡིན་པས་གཅིག་ཏུ་འཛིན་པ་ལོག་རྟོག་ཁོ་ནར་ངེས་པས་མི་རིགས་
པར་བསྟན་ཏོ། འདི་ནི་ཐ་སྙད་དུ་གང་ཟག་སྔ་ཕྱི་སོ་སོས་གཞན་ཡིན་པས་མགོ་མཚུངས་ཀྱི་
རིགས་པས་སྔ་མའི་དུས་ཀྱི་གང་ཟག་གིས་ཕྱི་མའི་དུས་ཀྱི་སྡུག་བསྔལ་མྱོང་བ་མི་རིགས་ཞེས་འགོག་
པ་ཡིན་གྱི་དོན་དམ་པ་ལ་ལྟོས་ནས་འགོག་པ་གཞུང་གི་དགོངས་པ་མིན་པར་གསུངས་སོ།
གཞན་ཡང་གང་གི་ཚེ་འབྱུང་འགྱུར་མ་འོངས་པའི་ལུས་ཀྱི་སྡུག་བསྔལ་བསྲུང་བའི་དོན་རེ་ཞིག་ལྟ་
ཞོག་ད་ལྟའི་ལུས་པོ་གཅིག་གི་ཡན་ལག་གི་ཆ་གང་གི་སྡུག་བསྔལ་གང་ཡིན་པ། དེ་ནི་ཡན་ལག་
གི་ཆ་དེ་ཉིད་ཀྱིས་བསྲུང་ཞིང་སེལ་བར་བྱེད་རིགས་ཀྱི་དེ་ལས་གཞན་གྱིས་བསྲུང་ཞིང་སེལ་བ་མི་
རིགས་པ་དེ་ལྟ་ཡིན་ན། རྐང་པ་ལ་ཚེར་མ་ཟུག་པ་ལྟ་བུའི་རྐང་པའི་སྡུག་བསྔལ་དེ་ཡང་ནི་ལག་
པས་མྱོང་བའི་སྡུག་བསྔལ་མིན་པས་ན། རྒྱུ་མཚན་ཅིའི་ཕྱིར་ལག་པ་དེས་ནི་རྐང་པའི་སྡུག་
བསྔལ་དེ་བསྲུང་བར་བྱ་སྟེ་བསྲུང་མི་རིགས་པར་ཐལ་ལོ། ། གལ་ཏེ་རྐང་པའི་སྡུག་བསྔལ་གྱིས་
ལག་པ་ལ་ཅུང་ཟད་ཀྱང་མི་གནོད་པས་དེ་ལྟ་བུའི་འབྲེལ་མེད་གཅིག་གི་སྡུག་བསྔལ་ཅིག་ཤོས་ཀྱིས་
སེལ་བ་རིགས་པ་མིན་ཡང་འདིར། བདག་ཏུ་འཛིན་པ་དང་བདག་གིར་འཛིན་པ་རིང་ནས་
གོམས་པས་ཡན་ལག་ཚོགས་པའི་ལུས་འདིའི་རྐང་པའི་སྡུག་བསྔལ་དེ་ལག་པས་སེལ་བ་ལ་འཇུག་
ཅིང་དེ་བཞིན་དུ་སྐྱེ་བ་སྔ་ཕྱི་དང་སྔ་དྲོ་སོགས་ཀྱི་ལུས་ལའང་གང་ཟག་རང་གཅིག་པོ་དེས་བདག་
- 235 —

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
གིར་འཛིན་པ་གོམས་པའི་དབང་གིས་གཅིག་གི་སྡུག་བསྔལ་ཅིག་ཤོས་ཀྱིས་སེལ་བ་ལ་འཇུག་ཅེ་ན
དེ་ལྟར་བདག་འཛིན་གྱི་དངབང་གིས་བདག་དང་གཞན་རང་དབང་ཅན་དུ་འཛིན་པའི་བློ་དེ་ནི་མི་
རིགས་པ་ཞེན་ཡུལ་ལ་འཁྲུལ་བའི་གང་ཟག་གི་བདག་ཏུ་འཛིན་པ་སྟེ་དེ་ལྟ་བུའི་ཕྱིན་ཅི་ལོག་གི་བློ་
གང་ཡིན་པ་དེ་ནི། གཉེན་པོ་བདག་མེད་རྟོགས་པའི་ཤེས་རབ་ཀྱིས་ཅི་ནུས་པར་ནི་སྤང་པར་བྱ་
བ་ཉིད་ཡིན་ཏེ་སྲིད་པའི་སྡུག་བསྔལ་ཐམས་ཅད་ཀྱི་རྩ་བ་ཡིན་པས་སོ ཡང་ན་བདག་གམ་
གཞན་གྱིའང་རུང་སྟེ་མི་རིགས་པ་སྡུག་བསྔལ་ལྟ་བུ་གང་ཡིན་པ་དེ་ནི་བྱེ་བྲག་མེད་པར་ཅི་ནུས་
ཀྱིས་སྤང་པར་བྱ་བ་ཉིད་ཡིན་ཞེས་སྦྱར་རོ ། རང་གིས་མྱོང་རྒྱུའི་སྡུག་བསྔལ་གྱིས་རང་ལ་
གནོད་ལ། གཞན་གྱི་སྡུག་བསྔལ་གྱིས་རང་ལ་མི་གནོད་པས། དེ་འདྲའི་ཁྱད་པར་ཡོད་པས་
མཚུངས་པར་བསྲུང་མི་རིགས་སོ་སྙམ་པའི་གེགས་བསལ་བའོ། ། སྔ་མའི་ཉེས་སྤོང་གི་ལན་སྔ་
ཕྱི་རིམ་པར་དགག་པ་ནི། དེ་གཉིས་མི་འདྲ་སྟེ གང་ཟག་གཞན་དང་གཞན་ནི་འབྲེལ་མེད་
སོ་སོ་བ་ཡིན་པས་དེ་དག་ལ་ནི་ཕན་ཚུན་སེམས་ཀྱི་རྒྱུད་གཅིག་པ་དང་ལུས་ཀྱི་ཚོགས་པ་གཅིག་པ་
ལྟ་བུ་གང་ཡང་མེད་པས་ཕན་ཚུན་གཅིག་གི་སྡུག་བསྔལ་གཅིག་གིས་མི་བསྲུང་ལ་རང་ཉིད་ཚེ་སྔ་
ཕྱི་དང་རྒན་གཞོན་སོགས་ནི་སེམས་ཀྱི་རྒྱུད་གཅིག་པ་ཡིན་པས་མ་འོངས་པའི་སྡུག་བསྔལ་ཡང་ད་
ལྟ་ནས་བསྲུང་རིགས་ལ ཚེ་འདིའི་རང་གི་རྐང་ལག་སོགས་ནི་ལུས་ཀྱི་ཚོགས་པ་གཅིག་པ་ཡིན་
པས་རྐང་པའི་སྡུག་བསྔལ་ཡང་ལག་པས་བསྲུང་རིགས་སོ་ཞེ་ན། ཤེས་པ་སྐད་ཅིག་སྔ་ཕྱི་དུ་མ་
གཅིག་རྗེས་སུ་གཅིག་བརྒྱུད་ནས་རིམ་གྱིས་འབྱུང་བ་ལ་རྒྱུན་ནམ་རྒྱུད་ཅེས་དང་མགོ་དང་རྐང་
ལག་ལ་སོགས་པ་ཡན་ལག་དུ་མ་ཕྱོགས་གཅིག་ཏུ་འདུས་པ་ལ་ཚོགས་པ་ཅེས་བྱ་བ་དག་ནི།
དཔེར་ན་ཕྲེང་རྡོག་དུ་མ་སྐུད་པ་ལ་བརྒྱུས་པ་ལ་ཕྲེང་བ་ཞེས་བཏགས་པའམ་སྲོག་ཆགས་གྲོག་མ་
དུ་མ་གཅིག་རྗེས་སུ་གཅིག་འབྲེལ་མ་ཆད་པར་འགྲོ་བ་ལ་གྲོག་མའི་ཕྲེང་བ་ཞེས་བཏགས་ཀྱི་
དྭགས་གཞི་ཕྲེང་རྡོག་དང་གྲོག་མ་དེ་དག་ལས་གཞན་པའི་ཕྲེང་བ་མེད་པ་དང་། དེ་བཞིན་དུ་
རྟ་གླང་རྐང་ཐང་སོགས་དུ་མ་ཕྱོགས་གཅིག་ཏུ་འདུས་པ་ལ་དམག་ཅེས་བཏགས་པའང་གདགས་
གཞི་རྟ་གླང་སོགས་དེ་དག་ལས་གཞན་པའི་དམག་མེད་པ་ལ་སོགས་པ་བཞིན་དུ་བརྫུན་པ་ཡིན་ཏེ་
རྒྱུན་ཅན་ཤེས་པ་སྔ་ཕྱི་མང་པོ་ཚོགས་པ་ཅན་ཡན་ལག་དུ་མ་ལ་རྒྱུད་དང་ཚོགས་པ་ཞེས་བཏགས་
པ་ཙམ་དུ་ཟད་ཀྱི་གདགས་གཞི་དེ་དག་ལས་གཞན་པའི་རྒྱུད་དང་ཚོགས་པ་གཅིག་ཏུ་བདེན་པར་
གྲུབ་པ་མེད་པས་སོ། ། གོང་གི་ལ་སོགས་ཞེས་པས་བསྟན་པ་ནི། ཆུ་གཅིག་རྗེས་སུ་འབྲེལ་
བར་འགྲོ་བ་ལ་ཆུའི་རྒྱུན་ཞེས་པ་དང་ཤིང་དུ་མ་ལ་ནགས་ཤེས་བརྗོད་པ་སོགས་སོ། དེ་
དག་གི་རྒྱུད་ཚོགས་གཅིག་མི་གཅིག་གི་ཁྱད་པར་ཡོད་པས་མཚུངས་པར་བསྲུང་མི་རིགས་སྙམ་
པའི་གེགས་བསལ་པའོ། ཡང་རྐང་ལག་དང་ཚེ་སྔ་ཕྱིའི་སྡུག་བསྔལ་དེ་དག་ཡུལ་དུས་ཐ་དད་
236

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ཡིན་ཡང་མྱོང་མཁན་གྱི་བདག་གིས་སྡུག་བསྔལ་དབང་སྒྱུར་པ་པོའི་བདག་པོ་གཅིག་པས་གཅིག་
གི་སྡུག་བསྔལ་ཅིག་ཤོས་ཀྱིས་སེལ་བ་རིགས་སོ་སྙམ་ན་མི་རིགས་ཏེ དེ་ལྟར་དཔྱད་ནས་བཞག་
པའི་སྡུག་བསྔལ་ཅན་ནམ་སྡུག་བསྔལ་མྱོང་མཁན་གྱི་གང་ཟག་གི་བདག་གང་ཡིན་པ་དེ་གཏན་
ནས་མེད་པ་ཉིད་ཡིན་པའི་ཕྱིར། དེ་ལྟར་སྡུག་བསྔལ་མྱོང་མཁན་གྱི་གང་ཟག་རང་དབང་བ་
མེད་པའི་རྒྱུ་མཚན་དེས་ན་མྱོང་བྱའམ་དབང་བསྒྱུར་བྱའི་སྡུག་བསྔལ་འདི་ཡང་རང་དབང་བའི་
བདག་པོ་སུ་ཞིག་ལ་དབང་བར་འགྱུར་ཏེ་སུས་ཀྱང་དབང་བསྒྱུར་བྱར་མི་འགྱུར་རོ།
མཚན་དེས་ནི་སྡུག་བསྔལ་མྱོང་མཁན་གྱི་རང་དབང་བའི་བདག་པོ་མེད་པ་ནི། རང་གཞན་གྱི་
སྡུག་བསྔལ་ཐམས་ཅད་བྱེ་བྲག་མེད་པ་ཉིད་ཡིན་པས་བདག་པོ་གཅིག་མི་གཅིག་གིས་བསྲུང་མི་
བསྲུང་གི་དབྱེ་བ་མི་རིགས་ལ་ཐ་སྙད་དུ་བདག་དང་གཞན་ཞེས་ཕན་ཚུན་ལྟོས་ནས་བཞབཞག་པ་ཙམ་
་་ལ་དེ་དག་གི་སྡུག་བསྔལ་ཡང་སྡུག་བསྔལ་དུ་མཚུངས་པར་ཡོད་པས་རང་གི་སྡུག་བསྔལ་
བསལ་བ་བཞིན་དུ་གཞན་གྱི་སྡུག་བསྔལ་བསལ་བ་ལ་ཡང་བདག་གིས་འབད་པར་རིགས་སོ།
དེ་ནི་དབང་བསྒྱུར་བྱའི་སྡུག་བསྔལ་ལ་དབང་སྒྱུར་པ་པོའི་བདག་པོ་གཅིག་མི་གཅིག་གི་ཁྱད་པར་
ཡོད་པས་མཚུངས་པར་བསྲུང་མི་རིགས་སྙམ་པའི་གེགས་བསལ་བའོ སྡུག་བསྔལ་ཐམས་
ཅད་བསལ་བྱར་བསྟན་ཏེ་དོན་བསྡུ་བ་ནི། དེས་ན་གཞན་གྱི་སྡུག་བསྔལ་ཡང་སྡུག་བསྔལ་ཡིན་
པའི་ཕྱིར་དེ་ཡང་བདག་གིས་བསལ་བར་བྱ་རིགས་ཀྱི རང་གི་སྡུག་བསྔལ་ནི་བསལ་བར་བྱ་ལ
གཞན་གྱི་སྡུག་བསྔལ་བསལ་བར་མི་བྱ་ཞེས་རང་གཞན་རིས་སུ་གཅོད་པའི་སྒོ་ནས་ངེས་པར་བྱས་
པས་འདིར་ནི་ཅི་ཞིག་བྱ་སྟེ་འདི་འདྲའི་ཁྱད་པར་བྱེད་དོན་ཅུང་ཟད་མེད་པས་སོ སྡུག་
བསྔལ་མྱོང་མཁན་གྱི་རང་དབང་བའི་བདག་མེད་པ་རྒྱུ་མཚན་ཅིའི་ཕྱིར་གཞན་སེམས་ཅན་ཀུན་
གྱི་སྡུག་བསྔལ་ནི་བཟློག་པར་བྱ་ཞེས་སུས་ཀྱང་བདག་ལ་བརྩད་དུ་མེད་དེ། རང་དབང་བའི་
བདག་མེད་ཀྱང་ཐ་སྙད་ཙམ་དུ་ཕན་ཚུན་ལ་ལྟོས་ནས་བཞག་པ གཞན་དང་དེ་དག་
གི་སྡུག་བསྔལ་ཡང་ཡོད་པའི་ཕྱིར དེས་ན་བདག་གི་སྡུག་བསྔལ་མི་འདོད་པས་གལ་ཏེ་བཟློག་
པར་བྱ་རིགས་སོ་སྙམ་ནའང་གཞན་གྱི་སྡུག་བསྔལ་ཐམས་ཅད་ཀྱང་འདོད་བྱ་མ་ཡིན་པས་བཟློག་
རིགས་པར་མཚུངས་ལ། .གཞན་གྱི་སྡུག་བསྔལ་དེ་བཟློག་བྱ་མིན་ན་བདག་གི་སྡུག་བསྔལ་དེ་
དག་ཀྱང་སེམས་ཅན་གཞན་གྱི་སྡུག་བསྔལ་བཞིན་དུ་བཟློག་མི་རིགས་པ་མཚུངས་སོ། །
བདག་གཞན་མཉམ་པ་ཇི་ལྟར་སྒོམ་པའི་སྐབས་འདིར་རྗེ་བླ་མ་ཤྲཱི་ནིར་མ་ཀའི་གསུང་རྒྱུན་ལས
རེས་འགའ་ས་པཎ་གྱི་གསུང་རབ་ལས་བྱུང་བ་འདི་ལྟར་འཆད་དེ དེ་ཡང་མ་ཡི་ཐུག་མཐའ་རྒྱ་
ཤུག་ཚིག་གུ་སོགས་ཀྱི་དོན་ལྟར་སེམས་ཅན་ཐམས་ཅད་ཉེ་དུར་ཐག་བཅད་དེ་རང་ལ་བདེ་བ་སྐྱེས་
ན་སེམས་ཅན་རྣམས་ཀྱང་འདི་ལྟ་བུའི་བདེ་བ་རྒྱུར་བཅས་དང་ལྡན་པར་གྱུར་ཅིག་སྙམ་པ་དང་
237

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
སྡུག་བསྔལ་སྐྱེས་ན་བདག་གཞན་ཐམས་ཅད་འདི་ལྟའི་སྡུག་བསྔལ་རྒྱུཪ་བཅས་དང་བྲལ་བར་
གྱུར་ཅིག་སྙམ་དུ་ཞེ་ཐག་པ་ནས་སྒོམ། འདི་སྒོམ་པ་ལ་གེགས་འདི་ལྟ་བུ་སྐྱེ་སྲིད་དེ་བདག་གི་
སྡུག་བསྔལ་སེལ་བ་གཞན་ལ་མི་རེ་གཞན་གྱི་སྡུག་བསྔལ་བསལ་བ་བདག་གིས་མི་འགྲུབ་སྙམ་པའི་
བློ་སྐྱེས་ན། འདིར་མ་འོངས་པ་ཡི་སྡུག་བསྔལ་ཡང་། ཞེས་སོགས་གསུངས་པ་ལྟར། རང་
ཉིད་ཀྱི་ནངས་བར་ཕན་ཆད་ནད་མེད་པ་དང་ཟས་གོས་སོགས་ཐོབ་པའི་འབད་པའང་ཅི་སྟེ་བྱེད།
བདག་སྐད་ཅིག་གིས་འགགས་ནས་དེ་ཕན་ཆད་གཞན་དུ་འགྱུར་བའི་ཕྱིར དེ་ལ་འདི་སྙམ་དུ་
མ་རིག་བག་ཆགས་ཀྱིས་ནངས་བར་ཕན་ཆད་བདག་ཡིན་ནོ་སྙམ་ན་འཁྲུལ་བ་སྟེ བདག་གིས་
དེ་ནི་མྱོང་སྙམ་པའི་སོགས་གསུངས་པ་ལྟར་རོ། ། དཔེར་ན་བླུན་པོ་དག་འབབ་ཆུ་འདིས་ན་
ནང་ངའི་ས་ཁྱེར་རོ་སྙམ་པ་དང་ནངས་བར་ཆུ་འདི་ལ་བརྒལ་ལོ་སྙམ་དུ་སེམས་མོད་ཀྱང་།
ན་ནིང ཀཾས་འཁྱེར་བའི་ཆུ་དེའང་གཞན་ཡིན་ལ། ནངས་བར་བརྒལ་རྒྱུའི་ཆུ་དེའའང་གཞན་
ཡིན་ནོ། ། དེ་བཞིན་དུ་འདས་པའི་སེམས་ཀྱང་བདག་མིན་ལ་མ་འོངས་པའི་སེམས་ཀྱང་
བདག་མ་ཡིན་གཞན་ཡིན་ནོ། ། དེ་ལ་འདི་སྙམ་དུ་མ་འོངས་པའི་སེམས་ད་ལྟར་གྱི་བདག་མ་
ཡིན་ཡང་བདག་གི་སེམས་ཀྱིས་རྒྱུན་ཡིན་ནོ་སྙམ་པའི་སེམས་ཀྱིས་རང་དོན་སྒྲུབ་པོ་ཞེ་ན
སེམས་ཅན་གཞན་བདག་མ་ཡིན་ཡང་བདག་གི་སེམས་ཅན་ཡིན་ནོ་སྙམ་པའི་འདུ་ཤེས་ཀྱིས་
གཞན་དོན་ལ་འཇུག་པར་བྱའོ ། ཞེས་སོགས་གསུངས་ཤིང་། གལ་ཏེ་མགོ་གང་གི་ཁ་བ་
སྤྲུག་སྙམ་པའི་ཚུལ་གྱིས་རང་རང་གི་དོན་ལ་འབད་ཀྱི་ཕན་ཚུན་གཅིག་གིས་གཅིག་གི་དོན་སྒྲུབ་མི་
ནུས་སོ་སྙམ་ན། རྐང་པའི་སྡུག་བསྔལ་ལག་པས་མིན། ཞེས་པ་ལྟར་རྐང་པར་ཚེར་མ་ཟུག་
འང་ལག་པས་ཅི་སྟེ་འདོན། དེ་བཞིན་དུ་མིག་ཏུ་རྡུལ་སོང་པ་ལ་ལག་པ་དང་བུ་ཚའི་དོན་ཕ་
མ་དང་ཁར་ཟན་འཛུད་པ་ལ་ལག་པ་ལ་སོགས་པ་རང་རང་གི་དོན་བྱེད་དགོས་པར་འགྱུར་ཏེ་ཧ་
ཅང་ཐལ་ལོ ། མདོར་ན་ཕན་ཚུན་གཅིག་གིས་གཅིག་གི་དོདོན་མ་བྱས་པར་རང་རང་གི་དོན་
བསྒྲུབ་དགོས་ན་འགྲུབ་པར་ཤིན་ཏུ་དཀའོ། ། དེས་ན་དེ་ལྟར་ཤེས་པར་བྱ་ལ་སེམས་ཅན་གྱི་
དོན་ལ་འཇུག་པར་བྱའོ ཞེས་འབྱུང་བ་ལྟར་ཤེས་པར་བྱ་དགོས་གསུངས་སོ། གཉིས་
པ་དེ་ལ་རྩོད་པ་སྤོང་པ་ནི སྙིང་རྗེས་སྡུག་བསྔལ་སོགས་ཏེ། དེ་ལྟར་རང་གཞན་གྱི་སྡུག་
བསྔལ་ཐམས་ཅད་བསལ་བར་བྱ་བ་ཡིན་ན་བྱང་སེམས་ཀྱིས་སྙིང་རྗེ་སྒོམ་པའི་ཚེ་གཞན་གྱི་སྡུག་
བསྔལ་ཐམས་ཅད་རང་གི་སེམས་སྟེང་དུ་བླངས་ན་དེ་ལ་མི་བཟོད་པའི་བློ་བསྐྱེད་ནས་སྒོམ་པར་
བྱེད་པ་དེས་རང་རྒྱུད་ལ་སྡུག་བསྔལ་ཤིན་ཏུ་མང་པོ་སྐྱེ་བར་འགྱུར་བས། ཅིའི་ཕྱིར་སྡུག་བསྔལ་
མི་བསལ་བར་རང་རྒྱུད་ལ་འབད་རྩོལ་དང་བཅས་པའི་སྒོ་ནས་ནན་གྱིས་བསྐྱེད་ཅེ་ན། དེའི་
ལན་ནི། དམྱལ་བ་ལ་སོགས་པའི་འགྲོ་བའི་སྡུག་བསྔལ་མང་པོ་བསམ་པར་བྱས་ན། དེ་ལྟ་
238

སྤྱོད་འཇུག་འགྲེལ གསལ་བྱེད་ཉི་ཟླའི་སྣང་བ།
བུའི་སྡུག་བསྔལ་ལ་ལྟོས་ན་ཇི་ལྟར་ན་སྙིང་རྗེ་སྒོམ་པ་ལ་སྡུག་བསྔལ་མང་སྟེ གལ་ཏེ་སྙིང་རྗེ་
སྒོམ་པ་ལ་བརྟེན་ནས་སྡུག་བསྔལ་ཅུང་ཟད་བྱུང་ཡང་སྙིང་རྗེ་ཅན་གྱིས་སྙིང་རྗེ་སྒོམ་པའི་སྐབས་ཀྱི་
སྡུག་བསྔལ་གཅིག་གིས་ནི། གཞན་སེམས་ཅན་དཔག་ཏུ་མེད་པའི་སྡུག་བསྔལ་མང་པོ་ཟད་
ཅིང་མེད་པར་འགྱུར་པ་ཡིན་། དེ་ནི་སེམས་ཅན་ལ་ཕན་པའི་དོན་ཤིན་ཏུ་ཆེ་བས་བརྩེ་བ་
སྙིང་རྗེ་ཆེན་པོ་དང་ལྡན་པས་དེ་ལྟ་བུའི་སྡུག་བསྔལ་དེ་རང་དང་གཞན་གྱི་རྒྱུད་ལ་འབད་རྩོལ་
ཆེན་པོའི་སྒོ་ནས་བསྐྱེད་པར་བྱ་དགོས་པ་ཉིད་ཡིན་ནོ། ། ཞེས་པ་སྟེ། འདི་ནི་རང་གི་སྡུག་
བསྔལ་ཐམས་ཅད་ཀྱང་བསལ་བྱར་མ་ངེས་སོ་སྙམ་པའི་ལོག་རྟོག་བསལ་བ་ཡིན་ལ། དེ་ཡང་
སྔར་བསལ་བྱར་བསྟན་པའི་སྡུག་བསྔལ་ནི་རང་གཞན་ལ་མི་ཕན་ཞིང་གནོད་པའི་རྒྱུར་གྱུར་བ་
ཡིན་ལ་འདི་རང་གཞན་ལ་བསྐྱེད་བྱའི་སྡུག་བསྔལ་ནི་ཕན་ཞིང་དོན་ཆེ་བ་ཡིན་པས་སྐྱོན་མེད་
དོ ། དེས་ན་སྙིང་རྗེ་སྒོམ་པ་ལ་སྡུག་བསྔལ་མེད་ལ་ཡོད་ཀྱང་དོན་ཤིན་ཏུ་ཆེ་བའི་ཚུལ་ཤེས་
པར་བྱའོ། དེ་ལྟར་ཕན་པའི་སྡུག་བསྔལ་བསྐྱེད་བྱར་ངེས་པའི་རྒྱུ་མཚན་དེས་ན་བྱང་ཆུབ་
སེམས་དཔའ་མེ་ཏོག་ཟླ་མཛེས་ཞེས་བྱ་བ་ཉིད་ཀྱིས་ཀྱང་རང་གསོད་པར་འགྱུར་བའི་རྒྱལ་བོའི་
གནོད་པ་འབྱུང་བར་ཤེས་ཀྱང་ནི། བདག་རང་གི་སྡུག་བསྔལ་དེ་མ་བསལ་བར་དང་དུ་བླངས་
ཏེ། གཞན་སྐྱེ་བོ་མང་པོའི་སྡུག་བསྔལ་ཟད་པར་འགྱུར་བར་བྱ་བའི་ཕྱིར་རྒྱལ་བོའི་ཕོ་བྲང་དུ་
བྱོན་ནས་ཆོས་བསྟན་པ་བཞིན་ནོ། ། དེ་ཡང་སྔོན་འདས་པའི་དུས་སུ་དེ་བཞིན་གཤེགས་པ་
རིན་པོ་ཆེ་པདྨའི་ཟླ་བ་རྣམ་པར་དག་པ་མངོན་པར་འཕགས་པའི་རྒྱལ་བོ་ཞེས་བྱ་བ་བྱུང་ལ།
དེ་ཉིད་ཀྱི་བསྟན་པ་ནུབ་ལ་ཉེ་བའི་ཚེ་ཕོ་བྲང་འཁོར་རིན་ཆེན་ལྡན་ཞེས་བྱ་བར་རྒྱལ་བོ་དཔའ་
བས་བྱིན་ལ་སོགས་པ་མང་པོ་ལོག་པར་ལྟ་བའི་དབང་དུ་གྱུར་ནས་བྱང་ཆུབ་སེམས་དཔའ་བདུན་
སྟོང་ཡུལ་དེ་ནས་བསྐྲད་པ་ན་དེ་དག་ཆོས་སྨྲ་བ་མེ་ཏོག་ཟླ་མཛེས་དང་ལྷན་ཅིག་ཏུ་ཀུན་ཏུ་བཟང་
བོའི་ནགས་ཁྲོད་ཅེས་བྱ་བར་གནས་ཏེ་ཆོས་སྨྲ་བ་དེས་འ ལ་ཆོས་བསྟན་ནས་བཞུགས་
པ་ལས། རེ་ཞིག་གི་ཚེ་སེམས་དཔའ་ཆེན་པོ་དེས་རང་ཉིད་རྒྱལ་བོའི་ཕོ་བྲང་དུ་སོང་ནས་སྔོན་
དགེ་རྩ་བསྐྱེད་པའི་གང་ཟག་མང་པོ་ལ་ཏིང་ངེ་འཛིན་རྒྱལ་བོ་བསྟན་ན་དེ་རྣམས་རྫོགས་བྱང་ལས་
ཕྱིར་མི་ལྡོག་པར་འགྱུར་བར་ལྷའི་མིག་གིས་གཟིགས་ནས་འཁོར་རྣམས་ལ་ཚུལ་དེ་སྨྲས་ནས་
ཕེབས་པར་ཆས་པ་ན་འཁོར་རྣམས་ཀྱིས་བཟློག་ཀྱང་མ་གསན་ཏེ་ཁོ་བོས་བདག་ཉིད་བསྲུངས་ན་
སངས་རྒྱས་རྣམས་ཀྱི་བསྟན་པ་བསྲུང་བར་མི་འགྱུར་རོ་གསུངས་ནས་རང་གི་སྲོག་གི་བར་ཆད་དུ་
འགྱུར་བར་མཁྱེན་བཞིན་དུ་དེར་བྱོན་ནས་ཉིན་བདུན་གྱི་བར་ཟས་མ་གསོལ་བར་མཚན་མོ་དེ་
ན་གཤེགས་པའི་སེན་མོའི་མཆོད་རྟེན་ལ་བསྐོར་ཉིན་མོ་ཕོ་བྲང་དུ་བྱོན་ནས་ཆོས་བསྟན་པས་བཞིན་གཤེ
སྲོག་ཆགས་བྱེ་བ་ཁྲག་ཁྲིག་བརྒྱ་སྟོང་མང་པོ་ཕྱིར་མི་ལྡོག་པ་ལ་བཀོད་པ་དང་། རྒྱལ་བོ་དཔའ་
239

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བས་བྱིན་ཁྲོས་ཤིང་ཞེ་སྡང་པར་གྱུར་ནས་དེར་གཤེད་མ་དགའ་བྱེད་ཅེས་བྱ་བ་ཤིན་ཏུ་གཏུབ་པ་
ཞིག་ཡོད་པ་དེ་་ལ་ང གེ་སློང་དེ་སོད་ཅེས་བསྒོས་པ་ན་དེས་དགེ་སློང་དེས་ཕྱག་ཞབས་སོགས་བཅད་
མིག་གཉིས་ཀྱང་ཕྱུང་སྟེ་སྐུ་ལུས་དུམ་བུར་གཏུབས་པ་ལས་འོད་ཟེར་མང་པོ་བྱུང་ཞིང་འོ་མའི་རྒྱུན་
དུ་མ་བྱུང་བ་སོགས་ངོ་མཚར་བའི་ཆོ་འཕྲུལ་མང་པོ་བྱུང་བ་མཐོང་ནས། རྒྱལ་བོ་འགྱོད་དེ་
བཤགས་པ་བྱས་སྤུར་སྦྱངས་ཏེ་མཆོད་རྟེན་བྱས་ནས་གསོལ་བ་བཏབ་པར་ཏིང་ངེ་འཛིན་རྒྱལ་བོ་
ལས་གསུངས་པ་ལྟར་ཏེ་རྒྱས་པར་མདོ་དེ་ཉིད་ལས་ཤེས་པར་བྱའོ། འདི་ནི་ཕན་པའི་སྡུག་
བསྔལ་དེ་བསྐྱེད་བྱར་ངེས་པ་མདོ་ལས་མ་བཤད་དོ་སྙམ་པའི་དོགས་པ་གཅོད་པའང་ཡིན་ནོ།
གསུམ་པ་དེ་ལྟར་གོམས་པའི་ཕན་ཡོན་ནི། དེ་ལྟར་རྒྱུད་ནི། སོགས་ཏེ། གོང་དུ་བཤད་
ཟིན་པ་དེ་ལྟར་བདག་གཞན་མཉམ་པ་བསྒོམ་པ་ལ་རང་གི་སེམས་ཀྱི་རྒྱུད་ནི་ཆེས་ཆེར་གོམས་པར་
གྱུར་བ དེའི་ཚེ་འབད་མེད་ལྷུན་གྲུབ་ཀྱི་ཚུལ་དུ་གཞན་སེམས་ཅན་ཀུན་གྱི་སྡུག་བསྔལ་མཐའ་
དག་ཞི་བ་ལ་མཐའ་གཅིག་ཏུ་མངོན་པར་དགའ་བས་དེ་ཞི་བའི་ཐབས་སུ་གྱུར་བ་མཐོང་ནས་
དཔེར་ན་མེ་ཏོག་པདྨོའི་ཚོགས་ཀྱིས་ཡོངས་སུ་གང་བའི་ཆུ་མཚོ་ཡིད་དུ་འོང་བ་རུ་བྱ་ངང་བ་
རྣམས་དགའ་ཞིང་སྤྲོ་བའི་ཚུལ་གྱིས་འཇུག་པ་ལྟར་ཏུ། གཞན་སྡུག་བསྔལ་ལས་གདོན་པའི་
ཕྱིར་རང་ལ་སྡུག་བསྔལ་ཆེན་པོ་བྱུང་བ་ལ་ཡང་བདེ་བར་སེམས་པའི་སྒོ་ནས་དམྱལ་བའི་ནང་ནས་
ཀྱང་རབ་ཏུ་མི་བཟད་པའི་སྡུག་བསྔལ་དང་ལྡན་པའི་མནར་མེད་པར་ཡང་རང་གི་ངང་གིས་སྤྲོ་
བཞིན་དུ་འཇུག་ནུས་པར་འགྱུར་ཏེ་སྙིང་རྗེའི་གཞན་དབང་དུ་གྱུར་བ་དག་གཅིག་ཏུ་གཞན་དོན་
འབའ་ཞིག་ལ་གཞོལ་བས་ཡིད་ཀྱི་སྡུག་བསྔལ་ཅུང་ཟད་ཀྱང་མེད་ལ། གཞན་གྱི་སྡུག་བསྔལ་
སེལ་བའི་དོན་དུ་སྡུག་བསྔལ་ཆེན་པོས་ཀྱང་གནོད་པར་མི་འགྱུར་བའི་ཕྱིར། དེ་ལྟར་རྒྱན་ལས
གཞན་དོན་བརྩོན་ལྡན་སྙིང་རྗེའི་བདག་ཉིད་ནི གང་ཚེ་མནར་མེད་པར ལ་དགའ་འཛིན་
པ ། དེ་འདྲ་བ་དག་སྲིད་ན་གཞན་རྟེན་ཕྱིར ། སྡུག་བསྔལ་བྱུང་བ་རྣམས་ཀྱིས་ག་ལ་
འཇིགས། ། ཞེས་སོ། དེ་ལྟ་བུའི་གཞན་དོན་གྱི་དགའ་བ་ནི་བདེ་བ་མཆོག་ཏུ་གྱུར་བ་
མིན་པས་དེ་ལ་ཅིའི་ཕྱིར་དགའ་བས་འཇུག ཐར་བའི་བདེ་བ་ནི་མཆོག་ཡིན་པས་དེ་བདག་
ཉིད་ཀྱིས་དོན་དུ་གཉེར་བྱ་ཡིན་ནོ་སྙམ་ན། རང་དོན་ཡལ་བར་དོར་ནས་སྙིང་རྗེའི་དབང་གིས་
གཞན་དོན་ཁོ་ན་བསྒྲུབ་པ་ལས་སེམས་ཅན་རྣམས་ནི་རྒྱུ་ལས་ཉོན་གྱི་འཆིང་བ་དང་འབྲས་བུ་སྲིད་
པ་སྡུག་བསྔལ་ལས་རྣ པར་གྲོལ་བ་ན། སྙིང་རྗེའི་བདག་ཉིད་ཅན་གྱི་བྱང་ཆུབ་སེམས་དཔའ་
དེ་རང་གི་འདོད་པའི་དོན་ལེགས་པར་གྲུབ་པས་ཐུགས་རྒྱུད་དགའ་བའི་རྒྱ་མཚོ་མཐའ་ཡས་པས་
ལེགས་པར་གང་བར་གྱུར་བ་གང་ཡིན་པ། དེ་ཉིད་ཀྱིས་ནི་ཆོག་པ་མིན་ནམ་སྟེ་གཞན་ལས་ཁྱད་
པར་དུ་འཕགས་པའི་བདེ་དགའ་ཐུགས་རྒྱུད་ལ་སྐྱེས་པ་དེས་ངོམས་ཤིང་ཆོག་པ་ཡིན་གྱི། རང་
240

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
གཅིག་པུས་ཞི་བདེ་ཙམ་ཐོབ་པ་ནི་བདེ་བའི་རོ་དང་བྲལ་བའི་ཐར་པ་འདོད་པས་ཅི་ཞིག་བྱ་ཞེས་
པའོ། གཞན་དོན་གྱི་དགའ་བས་ཆོག་པའི་རྒྱུ་མཚན་ནི། སེམས་ཅན་རྣམས་ཀྱིས་ཕ་དང་
མ་གྲངས་མེད་བྱས་ཤིང་དྲིན་ཆེན་པོས་ཡང་ཡང་བསྐྱངས་པའི་ལན་དུ་རང་གིས་ཀྱང་ཕར་ལ་ཕན་
བཏགས་ནས་ཕན་བདེ་ལ་འགོད་ནུས་ན་ནི་དྲིན་གཟོ་ཐུབ་པ་ཡིན་པས་དེས་ཚིམ་ཞིང་ཆོག་གི
རང་གཅིག་པུས་ཞི་བདེ་གཉེར་པ་དང་དེ་ཐོབ་པ་ཙམ་ནི་ཐེག་ཆེན་ལམ་གྱི་གོལ་སའམ་གེགས་བྱེད་
ཆེས་ཆེ་བ་ཡིན་པས་དེས་ཅི་བྱ་སྟེ་དགོས་པ་ཅི་ཡང་མེད་པས་སོ ། མདོ་སྡེ་རྒྱན་ལས
སེམས་ཅན་ཆེད་དུ་དམྱལ་བའི་སྲིད་པར་གནས་པ་ཡི། ། སྡུག་བསྔལ་མི་བཟད་ཅིས་ཀྱང་རྒྱལ་
སྲས་གནོད་བྱེད་མིན ཞི་སྲིད་ཡོན་ཏན་སྐྱོན་གྱིས་ཐེག་པ་དམན་ཞུགས་པའི། རྣམ་
རྟོག་དགེ་བ་སྣ་ཚོགས་བློ་ལྡན་གནོད་བྱེད་ཡིན། བློ་དང་ལྡན་པ་དམྱལ་བར་གནས་པ་དུས་
ཀུན་ཏུ ། བྱང་ཆུབ་དྲི་མེད་ཡངས་པའི་བར་དུ་གཅོད་བྱེད་མིན ། ཐེག་པ་གཞན་ལ་རབ་
བསིལ་རྣམ་རྟོག་བདག་ཕན་པ ། རབ་ཏུ་བདེ་བར་གནས་ཀྱང་བར་དུ་གཅོད་པར་བྱེད
ཅེས་སོ ། དེ་ལྟར་རང་དོན་དུ་ཐར་བ་ལའང་རེ་ལྟོས་མེད་ཅིང་གཞན་དོན་འབའ་ཞིག་ལ་
ལྷག་པར་དགའ་བ་རྒྱུ་མཚན་དེ་ལྟ་བས་ན་གཞན་གྱི་དོན་བྱས་ཀྱང་ངས་གཞན་དོན་དུ་དཀའ་
བ་སྤྱད་དོ་སྙམ་པ་དྲིན་ཆེན་པོས་བསྐྱངས་སོ་སྙམ་པའི་རློམ་སེམས་དང་ནི་ངས་གཞན་དོན་བྱེད་པ་
ནི་ངོ་མཚར་རྨད་དུ་བྱུང་བའོ་སྙམ་དུ་འཛིན་པའང་མེད་ལ་མཐའ་གཅིག་ཏུ་གཞན་དོན་འབའ་
ཞིག་སྒྲུབ་པ་ལ་མངོན་པར་དགའ་བས་ཞུགས་པ་ཡིན་ཕྱིར། གཞན་ལ་ཕན་པར་བྱས་བའི་ལས་
དེའི་རྣམ་སྨིན་གྱི་འབྲས་བུ་སྐྱེ་བ་ཕྱི་མར་རང་ལ་མངོན་མཐོ་ལྟ་བུ་བྱུང་བའི་རེ་བ་ཙམ་ཡང་མེད་
དོ ། གསུམ་པ་དོན་བསྡུ་བ་ནི། དེ་བས་ཇི་ལྟར། སོགས་ཏེ། བདག་དང་གཞན་སྡུག་
བསྔལ་མི་འདོད པ་ཁྱད་པར་ཅུང་ཟད་མེད་པས་བདག་གཞན་མཉམ་པར་སྒོམ་དགོས་པའི་རྒྱུ་
མཚན་དེ་བས་ན་ཇི་ལྟར་ཏེ་དཔེར་ན་སྡུག་བསྔལ་གྱི་རྒྱུ་ཆུང་ངུའ མ་ཐ་ན། ཚིག་མི་སྙན་པ་ཅུང་
ཟད་ཙམ་བྱུང་བ་ལས་ཀྱང་བདག་ཉིད་བསྲུང་བ་དེ་བཞིན་དུ་གཞན་སེམས་ཅན་རྣམས་ལ་གནོད་
པའི་སྡུག་བསྔལ་ཆེན་པོ་ལྟ་ཅི་ཆུང་ངུའང་མི་འབྱུང་བར་བསྲུང་པར་བྱ་ལ་དངོས་སུ་བསྲུང་པའི་
ནུས་པ་མེད་ཅིང་མི་འདོད་པའི་རིགས་ཐམས་ཅད་ལ་བསྲུང་འདོད་ཀྱི་སེམས་དང་། ད་ལྟ་སྡུག་
བསྔལ་གྱིས་མནར་བཞིན་པ་ལའང་དེ་དང་བྲལ་འདོད་ཀྱི་སྙིང་རྗེའི་སེམས་ནི་དེ་ལྟར་ཁྱད་པར་
མེད་པར་སྒོམ་པར་བྱའོ་ཞེས་གདམས་པའོ།
གཉིས་པ་བདག་གཞན་བརྗེ་བ་ལ་གཉིས། རྒྱུ་མཚན་བརྗོད་པའི་སྒོ་ནས་མདོར་བསྟན་པ་
དང་། དེ་བསྒོམ་ཚུལ་རྒྱས་པར་བཤད་པའོ། ། དང་པོ་ནི། གོམས་པ་ཡིས་ནི། སོགས་
ཏེ། དེ་ལ་བརྗེ་ནུས་བའི་རྒྱུ་མཚན་ནི། བདག་གཞན་བརྗེ་བ་ལ་གཞན་གྱི་ལུས་ལ་བདག་གི་
241

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ལུས་སྙམ་པ་དང་རང་གི་ལུས་ལ་གཞན་གྱི་ལུས་སོ་སྙམ་པའི་བློ་སྐྱེ་དགོས་ན་དེ་ལྟར་སྐྱེ་དཀའ་ན།
དེ་བཞིན་དུ་གཞ ང་ལྟར་གཅེ འཛིན་ཅིང་རང་ལ་གཞན་ཡལ་བར་འདོར་པའི་
བློ་སྐྱེད་པ་ཡིན་ན་དེ་འདྲའི་བློ་ནི་ནམ་ཡང་མི་སྐྱེ་བས་བདག་གཞན་བརྗེ་བ་ལྟ་ཅི་བདག་གཞན་
མཉམ་པའི་བློ་ཙམ་ཡང་སྐྱེ་དཀའ་འོ་སྙམ་ན་མ་གོམས་ན་དེ་ལྟར་སྐྱེ་དཀའ་བ་བདེན་མོད། འོན་
ཀྱང་ཡུན་རིང་དུ་གོམས་པར་བྱས་པ་ཡིས་ནི་རང་ལས་གཞན་ཕ་དང་མ་དག་གི་ཁུ་བ་དང་ཁྲག་གི་
ཐིགས་པ་འདྲེས་ཤིང་སྨིན་པ་དེ་ལ་བདག་གི་བའི་དངོས་པོ་གྲུབ་པ་མེད་པར་གྱུར་ཀྱང་ནི། སྔར་
བར་དོ་ནས་འོངས་པའི་ཤེས་པའི་རྒྱུན་དེས་བདག་གི་ལུས་སོ་སྙམ་དུ་བློ་ཉེ་བར་གོམས་པའི་སྟོབས་
ལས་ཕྱིས་རང་གི་ངང་གིས་བདག་གོ་ཞེས་སམ་བདག་གི་ལུས་སོ་ཞེས་ནི་ཤེས་ཤིང་འཛིན་པ་ལྟར།
དེ་བཞིན་དུ་སེམས་ཅན་གཞན་གྱི་ལུས་ལ་ཡང་། བདག་གི་ལུས་ཉིད་ཅེས་ཅི་ཡི་ཕྱིར་མི་གཟུང་
སྟེ་ཟུངས་ཤིག་དང་། དེ་ལྟར་འཛིན་པའི་བློ་རིམ་གྱིས་གོམས་པར་བྱས་ན་རང་གི་ལུས་དང་འདྲ་
བའི་བློ་སྐྱེ་བར་ནུས་ཀྱི་མི་ནུས་པ་མེད་དོ། དེས་ན་བདག་རང་གི་ལུས་འདི་ཉིད་ལ་ནི་གཅེས་
འཛིན་དོར་ནས་རང་གི་བློས་གཞན་གྱི་ལུས་དག་ཏུ། བཞག་པར་བྱས་ན་རང་གི་ལུས་མིན་པའི་
གཞན་གྱི་ཁུ་ཁྲག་ལྟ་བུ་ལའང་བསྒོམ་ན་བདག་གི་ལུས་སོ་སྙམ་པའི་བློ་སྐྱེ་བ་དེ་ལྟར་རང་གི་ལུས་
ལའང་གཞན་གྱི་ལུས་སོ་སྙམ་དུ་གོམས་ན་གཞན་ཕྱིར་བློ་སྐྱེ་བ་ལ་དཀའ་བའམ་མི་ནུས་པ་ཆེར་
མེད་པས་བརྗེ་བར་ནུས་སོ ། བདག་གཞན་བརྗེ་ཚུལ་ནི། དེ་ལྟར་གོམས་ན་བརྗེ་ནུས་པ་དེ་
ཡི་ཕྱིར་སྔར་བདག་ཡོན་ཏན་ཅན་ཏུ་བལྟས་ནས་ཆགས་སེམས་ཀྱིས་གཅེས་པར་བཟུང་བ་དང་
གཞན་སྐྱོན་ཅན་དུ་མཐོང་ནས་སྡང་སེམས་ཀྱིས་ཡལ་བར་དོར་བའི་གཉེན་པོ་བརྗེ་སྒོམ་གྱི་སྐབས་
འདིར་ནི་བདག་ཉིད་གཅེས་པར་འཛིན་པ་ནི་ཉེས་པ་ཐམས་ཅད་ཀྱི་གཞི་ཡིན་པས་དེ་ལྟར་འཛིན་
པ་སྐྱོན་དང་ངབཅས་པ་ཉིད་དུ་ཤེས་བར་བྱ་བ་དང་གཞན་དག་ལ་གཅེས་པར་འཛིན་པ་ཡང་ནི།
ལེགས་ཚོགས་ཐམས་ཅད་ཀྱི་གཞི་ཡིན་པས་དེ་ལྟར་འཛིན་པ་ཡོན་ཏན་རྒྱ་མཚོ་དང་ལྡན་པར་ཤེས་
པར་བྱས་ནས བདག་གཅེས་པར་འཛིན་པའི་བློ་ཡོངས་སུ་དོར་ནས་དེ་ལྟར་མི་འཛིན་པ་ལ་
གོམས་པར་བྱ་བ་དང་། གཞན་བདག་ཏུ་བླང་པའམ་བཟུང་པར་བྱས་ཏེ་དེ་ལ་གཅེས་པར་
འཛིན་པའི་བློ་ནི་ལེགས་པར་མ་གོམས་ཀྱི་བར་དུ་སྒོམ་པར་བྱའོ། འདིས་བདག་གཞན་བརྗེ་
བའི་ཚུལ་དངོས་མདོར་བསྟན་གྱི་སྒོ་ནས་བསྟན་ལ་དེ་ཉིད་ཀྱི་དོན་ནི་རང་གཅེས་པར་འཛིན་པ་
དང་གཞན་ཡལ་བར་འདོར་པའི་བློ་གཉིས་གོ་ས་བརྗེས་ཏེ་གཞན་ལ་རང་ལྟར་གཅེས་པར་འཛིན་
ཅིང་རང་ལ་གཞན་ལྟར་ཡལ་བར་འདོར་བའི་བློ་སྐྱེད་པ་ཡིན་ལ། རང་གཅེས་འཛིན་ལ་དགྲ་
ལྟར་བལྟས་ནས་རང་གི་བདེ་བ་སྒྲུབ་པ་དང་སྡུག་བསྔལ་སེལ་བ་ལ་ཆེས་ཆེར་བྱེད་པ་འགོག་པ་
དང་། གཞན་གཅེས་པར་འཛིན་པ་ཡོན་ཏན་དུ་བལྟས་ནས་དེའི་བདེ་བ་སྒྲུབ་པ་དང་སྡུག་
242-

སྤྱོད་འཇུག་འགྲེལ གཞུང་ལམ་གསལ་བྱེད་ཉི་ཟླའི་སྣང་བ
བསྔལ་སེལ་བ་ལ་ཆེད་ཆེར་བྱེད་པའི་སྒོ་ནས་བརྗེ་བ་ཡིན་ལ། མདོར་ན་རང་གི་བདེ་བ་ལ་མི་ལྟ་
བར་གཞན་གྱི་སྡུག་བསྔལ་བསལ་བའི་དོན་དུ་འཇུག་པར་ཡིན་པར་གསུངས་སོ། གཉིས་པ་
དེ་སྒོམ་ཚུལ་རྒྱས་པར་བཤད་པ་ལ་གསུམ། བརྗེ་ཚུལ་སྤྱིར་བསྟན་པ། གཉེན་པོའི་ཁྱད་པར་
བྱེ་བྲག་ཏུ་བསྒོམ་པ། བརྗེས་ནས་ཇི་ལྟར་སྒྲུབ་པའོ། ། དང་པོ་ལ་བཞི། གཞན་དང་དུ་
པའི་སྐྱོན་ཡོན། དེ་ནི་ངེས་པར་བརྗེ་དགོས་པར་བསྟན་པའོ། ། དང་པོ་ནི ཇི་ལྟར་ལག་
པ་སོགས་ཏེ དེ་ལ གཞན་བདག་ཏུ་བླངས་རིགས་ཤིང་བླང་བར་ནུས་པ་ཡི་སེམས་ཅན་
གཞན་ནི་མཐའ་ཡས་པས་དེ་རྣམས་བདག་གཅིག་ཏུ་གཟུང་བར་མི་རིགས་སོ་སྙམ་ན། ཇི་ལྟར་
ཏེ་དཔེར་ན་ལག་པ་རྐང་པ་ལ་སོགས་པ་ལུས་ཀྱི་ཆ་ཐ་དད་པ་དུ་མ་ཡོད་ཀྱང་དེ་ཐམས་ཅད་རང་གི་
ལུས་གཅིག་པོ་འདི་ཉིད་ཀྱི་ཡན་ལག་གམ་ཆ་ཤས་ཡིན་པའི་རྒྱུ་མཚན་ཀྱིས་རང་གི་ལུས་ཞེས་བསྲུང་
བྱའི་ལུས་ཉིད་དུ་གཅིག་པར་འདོད་པ་ལྟར དེ་བཞིན་དུ་སེམས་ཅན་ཐ་དད་པ་དུ་མ་ཡིན་ཡང་
དེ་ཐམས་ཅད་འགྲོ་བའི་ཡན་ལག་གམ་ཆ་ཤས་དག་ཏུ་བཟུང་ནས། འགྲོ་བ་ཞེས་ཅི་ཕྱིར་ལུས་
ཅན་རྣམས་བསྲུང་བྱའི་འགྲོ་བར་གཅིག་ཏུ་མི་འདོད་ཏེ་འདོད་རིགས་པར་མཚུངས་ཏེ་དེ་རྣམས་
ལའང་གཅེས་འཛིན་གོམས་ན་རང་གི་ལུས་ལྟར་གཅེས་པར་འཛིན་པའི་བློ་འབྱུང་བའི་ཕྱིར་རོ།།
ཞེས་སེམས་ཅན་རྣམས་བདག་ཏུ་བླང་རིགས་པར་བསྟན་ལ་དེ་ལྟར་འདོད་རིགས་ཀྱང་དེ་འདྲའི་
བློ་གོམས་པར་མི་ནུས་སོ་སྙམ་ན ཡུན་རིང་དུ་གོམས་པར་བྱས་ན་དེ་འདྲའི་བློ་འབྱུང་སྟེ།
དཔེ་ཇི་ལྟར་ན་གང་ཟག་གི་བདག་མེད་པའི་ལུས་འདི་ལ་ཡང་། བདག་གིར་འཛིན་པ་ཡུན་རིང་
དུ་གོམས་པས་བདག་གི་ལུས་སོ་སྙམ་པའི་བློ་ངང་གིས་འབྱུང་བ། དེ་བཞིན་དུ་སེམས་ཅན་
གཞན་གྱི་ལུས་ལ་ཡང་། བདག་གིར་འཛིན་པ་ཡུན་རིང་དུ་གོམས་པར་བྱས་པས་བདག་གི་
ལུས་སོ་སྙམ་པའི་བློ་ཅིས་མི་སྐྱེ་སྟེ་རྒྱུ་མཚན་མཚུངས་པའི་ཕྱིར་བདག་ཏུ་བླང་ནུས་སོ་ཞེས་གོམས་
ན་སེམས་ཅན་བདག་ཏུ་བླང་ནུས་པར་བསྟན་ཏོ། གཞན་བདག་ཏུ་བླངས་པའི་ཡོན་ཏན་ནི།
སེམས་ཅན་གཞན་ཀུན་ལ་བདག་ཏུ་བཟུང་བ་གོམས་པས་བདག་གི་བློ་སྐྱེ་ལ་དེ་ལྟ་ན་ནི་གཞན་གྱི་
དོན་འབའ་ཞིག་བྱས་ཀྱང་དེ་ལ་ངོ་མཚར་དུ་བཟུང་ནས་སུས་ཆེ་བ་དང་སེམས་ཁེངས་པའི་རློམ་
སེམས་གང་ཡང་མི་འབྱུང་སྟེ། དཔེར་ན་བདག་ཉིད་གྱིས་ནི་རང་གི་ལུས་གསོ་བའི་ཆེད་དུ་ཟས་
ཟོས་ནས་སམ་ཟོས་པ་ན དེ་ཡི་ལན་དང་རྣམ་སྨིན་ལ་རེ་བ་ཅུང་ཟད་ཀྱང་མི་འབྱུང་བ་བཞིན་
ནོ ། རྣམ་སྨིན་ལ་མི་རེ་བ་ནི་སྦྱིན་པ་འདིས་བདག་གཞན་ལོངས་སྤྱོད་ཕུན་སུམ་ཚོགས་པར་
གྱུར་ཅིག་ཅེས་འབྲས་བུ་མི་འདོད་བཞིན་ཡིན་པར་གསུངས་སོ། དེས་ན་གཞན་ཕན་གྱི་
བསམ་སྦྱོར་ལ་གོམས་དགོས་པ་དཔེ་དང་བཅས་པ་ནི། གཞན་བདག་ཏུ་བླང་རིགས་ཤིང་ནུས་
པ་ལ་ཕན་ཡོན་ཡོད་པ་དེ་བས་ན་ཇི་ལྟར་མི་འདོད་པའི་སྡུག་བསྔལ་ཆུང་ངུའམ་ཐ་ན། ཚིག་མི་
243 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
སྙན་པ་ཙམ་བྱུང་བ་ལས་ཀྱང་བདག་ཉིད་བསྲུང་བ དེ་བཞིན་དུ་འགྲོ་བ་རྣམས་ལའང་ཚེ་
འདིའི་གནོད་པ་ལ་བསྲུང་སེམས་དང་ཕྱི་མའི་སྡུག་བསྔལ་བྲལ་འདོད་ཀྱི་སྙིང་རྗེའི་སེམས་ནི་
གོམས་པར་བྱ་དགོས་སོ་ཞེས་གདམས་པར་མཛད་དོ། ། གཞན་གྱི་སྡུག་བསྔལ་ཆུང་ངུའང་
བསྲུང་དགོས་པ་རྒྱུ་མཚན་དེ་བས་ན་མགོན་པོ་སྤྱན་རས་གཟིགས་དབང་ཕྱུག་ཐུགས་རྗེ་ཆེན་པོ་
མངའ་བ་དེས་འགྲོ་བ་དུ་མ་ཡི་འཇིགས་པ་ཆེན་པོ་རྣམས་སེལ་བར་མཛད་ཅི་སྨོས ཐ་ན་
འཇིགས་པ་ཆུང་ངུ་འཁོར་གྱི་ནང་དུ་འགའ་ཞིག་སྤོབས་པ་ཞན་པས་བག་ཚ་བའམ་བག་འ
པའི་འཇིགས་པའང་བསལ་བར་བྱ་བའི་ཕྱིར་ཏུ། རང་གི་མཚན་འཛིན་པ་ཙམ་མམ་དྲན་པ་
ཙམ་ཡང་དེ་ལྟ་བུའི་འཇིགས་པ་དེ་ཉིད་ལས་སྐྱོབ་ནུས་སུ་བྱིན་གྱིས་བརླབ་པར་མཛད་དེ། སྡོང་
བོ་བཀོད་པར། བདག་གི་མིང་ལན་གསུམ་དྲན་པས་འཁོར་གྱི་ནང་དུ་བག་ཚ་བའི་འཇིགས་པ་
མེད་པར་གྱུར་ཅིག ཅེས་གསུངས་སོ། ། དཀའ་ཡང་གོམས་ན་སྐྱེད་ནུས་པ་དཔེ་དང་བཅས་
པ་ནི ཕན་ཡོན་ཡོད་ཀྱང་གཞན་བདག་ཏུ་བླང་བ་དང་བདག་གཞན་དུ་བཞག་པ་འདི་ཤིན་ཏུ་
དཀའ་འོ་སྙམ་ན ཤིན་ཏུ་དཀའ་བར་སྣང་ཡང་དེ་ཙམ་རྒྱུ་མཚན་དུ་བྱས་ནས་འདིར་སྐྱེད་པར་
མི་ནུས་སོ་ཞེས་དེ་ལས་ཕྱིར་ལྡོག་པར་མི་བྱ་སྟེ། དང་པོ་མ་གོམས་པའི་དུས་སུ་ཆེས་ར་དཀའ་
བ་ལྟར་སྣང་ཡང་བློ་གོམས་པའི་རྗེས་སུ་བྱེད་པས་བདག་ལ་གཞན་བཞིན་དང་གཞན་ལ་བདག་
བཞིན་དུ་ལྟ་བའང་གོམས་ན་སྐྱེ་སླ་བར་འགྱུར་བས་ཏེ་འདི་ལྟར་གོམས་པར་བྱས་བའི་མཐུའམ་
ནུས་པ་ཡིས་ནི། སྔར་བདག་ལ་དགྲ་བྱེད་པའི་མི་འཛའ་བ་གང་གི་མིང་རྣ་ལམ་དུ་ཐོས་པ་ཙམ་
གྱིས་འཇིགས་ཤིང་སྐྲག་པ་སྐྱེ་བར་འགྱུར་ན་ཡང་། ཕྱིས་མཐུན་པར་བྱས་ནས་རང་དང་མཛའ་
བར་གྱུར་བས་དེ་དང་ལྷན་ཅིག་གནས་པ་ལ་གོམས་པ་ན་དེ་ཉིད་རང་གི་ཉེ་འཁོར་དུ་མེད་ན་མི་
དགའ་བ་ཆེན་པོ་སྐྱེ་བར་འགྱུར་བ་བཞིན་ནོ། ། དཀའ་ཡང་གོམས་ན་སྐྱེ་བས་ཕྱིར་མི་ལྡོག་
དང་ཆེ་བ་བརྗོད་དེ་དེ་སྒོམ་པར་གདཿ པའི་དོན་
པར་རིགས་ཞེས་གདམས་པའོ། ། ནུས་པ་དང
བསྡུ་བ་ནི། གཞན་ཡང་ཕྱིར་མི་ལྡོག་པར་བྱས་ནས་གོམས་ན་མྱུར་དུ་སྐྱེ་ཞིང་སྐྱེས་ནས་རང་
གཞན་གྱི་དོན་གཉིས་འགྲུབ་པའི་རྒྱུ་མཚན་དེ་དག་གི་ཕྱིར་ན་སྐྱེས་བུ་ཆེན་པོ་གང་ཞིག་བདག་རང་
ཉིད་དང་གཞན་སེམས་ཅན་རྣམས་ནི། མྱུར་བ་ཉིད་དུ་སྲིད་ཞིའི་འཇིགས་པ་དང་སྡུག་བསྔལ་
མཐའ་དག་ལས་བསྐྱབ་པར་འདོད་པ་དེས་ནི། བདག་གཅེས་པར་འཛིན་པ་དང་གཞན་ཡལ་
བར་འདོར་བའི་བློ་གཉིས་ཕན་ཚུན་གོ་ས་བརྗེ་བར་བྱས་ནས་གཞན་ལ་རང་ལྟར་གཅེས་པར་
འཛིན་ཅིང་རང་ལ་གཞན་ལྟར་ཡལ་བར་འདོར་བའི་བློ་སྐྱེད་པའི་སྒོ་ནས་བདག་དང་གཞན་དུ་
བརྗེ་བར་བྱ་བ་འདི་བསྒོམ་པར་བྱ་དགོས་ཏེ། འདི་ལ་སྲིད་ཞིའི་རྒུད་པ་ལས་སྐྱོབ་པའི་ནུས་མཐུ་
ཡོད་ཀྱི་གཞན་ལ་མེད་པས་སོ འོ་ན་དེ་ཁྱད་ཆོས་ཅི་ལྟ་བུ་དང་ལྡན་པ་ཡིན་ཞེ་ན། དེ་ནི་
- 244 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་ད་ཉི་ཟླའི་སྣང་བ
ཐེག་པ་ཆེན་པོའི་རིགས་ཅན་མ་ཡིན་པ་རྣམས་སྐྲག་པའི་རྒྱུ་དང་མ་དད་པའི་རྒྱུར་འགྱུར་བའི་མན་
ངག་ཟབ་མོ་ཐེག་ཆེན་གྱི་ལམ་གནད་མཐར་ཐུག་ཐེག་དམན་ལྟ་བུའི་སྣོད་མིན་ལ་གསང་བར་བྱ་
བའི་དམ་པ་མཆོག་ཏུ་གྱུར་བ་ཡིན་ལ དེས་ན་འདི་ལ་གདམས་ངག་གི་མཆོག་ཏུ་བཟུང་སྟེ་
གསང་ཞིང་མི་མངོན་པའི་ཚུལ་གྱིས་དུས་རྟག་ཏུ་ཉམས་སུ་བླངས་ནས་སྤྱད་པར་བྱ་རིགས་ཀྱི་
གཞན་དུ་ན་དེ་སྤངས་པས་ངན་སོང་དུ་འགྲོ་བར་འགྱུར་བའོ།། དེ་དག་ནི་གཞན་བདག་ཏུ་
བླངས་ནས་གཅེས་པར་འཛིན་དགོས་པར་བསྟན་པའོ
གཉིསཉེས་པ་བདག་གཅེས་འཛིན་དོར་བ་ནི། བདག་ལུས་གང་ལ། སོགས་ཏེ གོང་དུ
བདག་ཉིད་སྐྱོན་བཅས་གཞན་ལ་ཡོད། ཡོན་ཏན་རྒྱ་མཚོར་ཤེས་བྱས་ནས། ། ཞེས་
གསུངས་པའི་དོན་རྒྱས་པར་སྟོན་པ་ལ། ཚེ་འདིའི་འཇིགས་པ་སྐྱེད་པའི་རྒྱུ་ཡིན་པས་རང་
གཅེས་འཛིན་དོར་བ་ནི བདག་གཞན་བརྗེ་མ་ནུས་པར་རང་ལ་ཆགས་པའི་དབང་གིས་
གཅེས་པར་བཟུང་ནས་བདག་གི་ལུས་གང་ལ་མངོན་པར་ཆགས་ཤིང་ཞེན་པར་བྱས་པ་ཡིས་ནི།
ཚེ་འདིར་ཡང་འཇིགས་པའི་གནས་ཆུང་ངུ་སྲོག་ཆགས་སྦྲུལ་དང་སྡིག་པ་དང་ཚེར་མ་དང་མེ་སྟག་
ལ་སོགས་པ་ལའང་འཇིགས་པ་སྐྱེ་བ་དང་དེར་མ་ཟད་རང་གི་གྲིབ་མ་ལའང་ཤ་ཟར་མཐོང་
བ་ལྟ་བུས་ཀྱང་འཇིགས་སྐྲག་ཆེན་པོ་སྐྱེ་བར་འགྱུར་བ་ཡིན་ན། འཇིགས་པའི་གནས་ཆེན་པོ་ལ་
བརྟེན་ནས་འཇིགས་པ་སྐྱེ་བ་ལྟ་ཅི་སྨོས། དེ་ལྟར་འཇིགས་པ་སྐྱེ་བའི་གནས་སུ་གྱུར་བའི་ལུས་དེ་
ལ། རྣམ་དཔྱོད་དང་ལྡན་པའི་མཁས་པ་སུ་ཞིག་རང་ལ་གནོད་བྱེད་ཀྱི་དགྲ་བཞིན་དུ་སྡང་བར་
མི་བྱེད་དེ་སྡང་ཤུགས་ཀྱིས་འདོར་བར་བྱེད་རིགས་ཀྱི་ཆགས་ཤིང་ཞེན་པས་གཅེས་པར་འཛིན་མི་
རིགས་སོ་ཞེས་པ་སྟེ རང་གཅེས་པར་མ་བཟུང་ན་འཇིགས་པ་གང་ཡང་སྐྱེ་དོན་མེད་པས་དེ་
སྐད་བསྟན་ཏོ། ། ཕྱི་མའི་སྡུག་བསྔལ་སྐྱེད་པའི་རྒྱུ་ཡིན་པས་གཅེས་འཛིན་དོར་བ་ནི། རང་
ལ་གཅེས་པར་བཟུང་ནས་ལུས་གང་ཞིག་བཀྲེས་པ་དང་སྐོམ་པ་དང་ཚ་ཞིང་གྲང་བ་ལ་སོགས་པའི་
ནད་རྣམས་ཞེས་སམ ཡང་ན་འབྱུང་འཁྲུགས་ནད་རྣམས་གསོ་བའི་ཆོ་ག་བྱེད་པར་འདོད་
པས་ཟས་གོས་དང་སྨན་དཔྱད་ལ་སོགས་པའི་ཕྱིར་དུ་བྱ་དང་ཉ་དང་རི་དྭགས་གནག་ཕྱུགསཀས་ལ་
སོགས་པ་དག་གསོད་པར་བྱེད་ཅིང་འགྲོན་པོ་ལམ་དུ་འགྲོ་བ་རྣམས་འཇོམས་སླ་བའི་ལ་ཆུ་འཕྲང་
གསུམ་གྱི་ལམ་འགག་བགྲོད་དཀའ་བ་དག་ཏུ་སྒུག་པར་བྱེད་ཅིང་དེ་དག་གི་ནོར་རྫས་རྣམས་
འཕྲོག་པར་བྱེད་པ་དང་། ལས་འབྲས་ལ་རྨོངས་པའི་གང་ཟག་གང་ཞིག་རང་ཉིད་ཀྱི་ཁེ་སྟེ་རྙེད་
པ་དང་རིམ་གྲོ་སྟེ་བཀུར་སྟི་ཐོབ་པར་བྱ་བའི་ཕྱིར་དུ། འདི་དག་མ་བསད་ན་བདག་ལ་རྙེད་
བཀུར་འོང་བའི་གེགས་བྱེད་དོ་སྙམ་ནས་དྲིན་ཆེན་པོས་བསྐྱངས་པའི་ཕན་འདོགས་ཀྱི་ད་པའི་
པས་གསོག་པར་བྱེད་ཅིང་། གཞན་ཡོན་ཏན་གྱི་ཞིང་ཁྱད་པར་ཅན་དཀོན་མཆོག་གསུམ་གྱི་

༄༅།།གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
དཀོར་ནོར་དག་ཀྱང་བརྐུས་སམ་འཕྲོགས་ནས་ལས་ངན་ཚབས་ཆེན་གསོག་པར་བྱེད་ལ། ལས་
ངན་དེ་དང་དེས་ནི་ཕྱི་མར་དམྱལ་བ་མནར་མེད་པའི་མེས་བསྲེག་པ་སོགས་ངན་སོང་གི་སྡུག་
བསྔལ་ཆེན་པོ་བསྐྱེད་པ་དང་དེ་ལྟ་བུའི་ཕྱི་མའི་སྡུག་བསྔལ་ཆེན་པོ་འབྱུང་བའི་རྒྱུར་འགྱུར་ན་སྡིག་
པའི་ཉེས་དམིགས་ཤེས་པའི་མཁས་པ་སུ་ཞིག་ཉེས་པའི་འབྱུང་གནས་སུ་གྱུར་པའི་ལུས་དེ་ལ་
ཆགས་ཤིང་དགའ་བས་འདོད་ཅིང་གཅེས་སྤྲས་ཀྱིས་བསྲུང་ཞིང་སྐྱོང་བ་དང་དཀོན་མཆོག་གི་
དཀོར་སོགས་ཟས་གོས་ཀྱི་རྙེད་པས་མཆོད་པར་བྱེད་དེ་དེ་ལྟར་བྱེད་མི་རིགས་ཀྱི། ཉེ་བའི་རྒྱུ་
དང་སྤྱོད་པའི་གནས་སུ་གྱུར་བའི་རང་གི་ལུས་འདི་རང་བཞིན་སྐྱོན་ཅན་དུ་ཤེས་པའི་རིག་པ་དང་
ལྡན་པའི་མཁས་པ་སུ་ཞིག་དགྲ་བཞིན་དུ་ལྟ་བར་མི་བྱེད། དེ་བཞིན་དུ་སུ་ཞིག་བརྙས་བར་མི་
བྱེད་དེ་ཁྱད་དུ་བསད་ནས་ལྟོས་མེད་དུ་དོར་རིགས་ཀྱི་གཅེས་པར་འཛིན་པ་ནི་རྣམ་པ་ཀུན་ཏུ་མི་
རིགས་སོ ། དེ་དག་གིས་རང་གི་ལུས་སྲོག་ལ་ཆགས་ནས་གཅེས་པར་བཟུང་ན་འདི་ཕྱི་ཀུན་
ཏུ་ཕུང་བར་འགྱུར་ཚུལ་གྱི་སྐྱོན་གཙོ་བོར་བརྗོད་དེ་དེ་སྤངས་ནས་བདག་གཞན་བརྗེ་དགོས་པར་
བསྟན་པའོ
གསུམ་པ་བདག་གཞན་གཙོ་བོར་བྱས་པའི་སྐྱོན་ཡོན་ནི གལ་ཏེ་བྱིན་ན་སོགས་ཏེ
དེ་ལྟ་བུའི་སྐྱོན་ཡོན་ཁྱབ་པར་སྤེལ་ཏེ་རྒྱས་པ་སྟོན་པ་ལ། སྤྱད་པ་དང་བྱིན་པའི་སྐྱོན་ཡོན་ནི
ཡོ་བྱད་འགའ་ཞིག་གསར་དུ་རྙེད་པའམ་སྔར་ནས་རང་ལ་ཡོད་པའང་རུང་སྟེ་སློང་མོ་པ་ལྟ་བུ་
དང་འཕྲད་པའམ་དེ་མིན་ཀྱང་ཡོ་བྱད་གཞན་ལ་བྱིན་ནམ་རང་གི་ལོངས་སྤྱད་པར་བྱ་སྙམ་དུ་
སེམས་པ་ན། གལ་ཏེ་སེར་སྣའི་དབང་གིས་ཡོ་བྱད་འདི་གཞན་ལ་ཕྱིན་པར་བྱས་ན་རང་གིས་ཅི་
ཞིག་ལ་ལོངས་སྤྱོད་ཅེས གཞན་ལྟོས་མེད་དུ་ཡལ་བར་བོར་ནས་བདག་བདེ་བའི་དོན་འབའ་
ཞིག་གཙོ་བོར་སེམས་པ་ནི་འདྲེ་ཡི་ཚུལ་ཏེ་ཡི་དྭགས་ཀྱི་སྤྱོད་ཚུལ་ཡིན་པས་དེས་འཇིགས་པ་སྐྱེད་
པར་བྱེད་དེ་སེར་སྣའི་དབང་གིས་ཕྱི་མར་ཤ་ཟའམ་ཡི་དྭགས་སུ་འགྱུར་ལ། གལ་ཏེ་ནོར་རྫས་
འདི་བདག་རང་གིས་ལོངས་སྤྱད་པར་བྱས་ན་གཞན་ལ་ཅི་ཞིག་སྦྱིན་པར་བྱ་ཞེས། རང་ལྟོས་
མེད་དུ་བོར་ནས་གཞན་བདེ་བའི་དོན་ཁོ་ན་གཙོ་བོར་སེམས་པ་ནི་ལྷ་ཡི་ཆོས་ཚུལ་ཡིན་པས་དེས་
ཕུན་སུམ་ཚོགས་པའི་བདེ་བ་སྐྱེད་པར་བྱེད་དེ་གཏོང་སེམས་དེས་ཕྱི་མར་ལྷའི་རྒྱལ་བོ་ཚངས་
དབང་ལ་སོགས་པའི་དབང་ཕྱུག་ཐོབ་པས་རྒྱུ་བྱེད་པས་སོ། ། གཞན་དང་རང་ལ་གནོད་པ་
བྱས་པའི་སྐྱོན་ཡོན་ནི། བདག་ཉིད་བདེ་བའི་ཆེད་དུ་གཞན་གྱི་སྲོག་གཅོད་པ་དང་ཡོ་བྱད་རྐུ་བ་
སོགས་གཞན་གྱི་ལུས་སྲོག་ལོངས་སྤྱོད་ལ་གནོད་པ་བྱས་ན། རང་ཉིད་དམྱལ་བ་ལ་སོགས་པར་
སྐྱེས་ནས་སྡུག་བསྔལ་དྲག་པོས་གདུང་བར་འགྱུར་ལ། གཞན་བདེ་བའི་ཕྱིར་དུ་བདག་གི་ལུས་
ལོངས་སྤྱོད་ལ་གནོད་པ་བྱས་ཏེ་དེ་དག་གི་ཆེད་དུ་ཕངས་མེད་དུ་བཏང་ན། རང་གི་འདི་ཕྱིའི་
- 246

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ལེགས་ཚོགས་ཕུན་སུམ་ཚོགས་པ་ཐམས་ཅད་འཐོབ་པར་འགྱུར་རོ རང་དང་གཞན་མཐོ་
འདོད་ཀྱི་སྐྱོན་ཡོན་ནི བདག་ཉིད་ཁོ་ན་རིགས་གཟུགས་འཁོར་ནོར་རྙེད་བཀུར་བསྟོད་གྲགས་
སོགས་ཀྱི་སྒོ་ནས་གཞན་ལས་མཐོ་བར་འདོད་པའི་བསམ་པ་དེས་ནི ཕྱི་མར་ངན་འགྲོ་རྣམས་
སུ་སྐྱེ་བ་དང་མིར་སྐྱེས་ཀྱང་རིགས་གཟུགས་ངན་པ་དང་བླང་དོར་ཅི་ཡང་མི་ཤེས་པའི་གླེན་པ་
སོགས་སུ་སྐྱེ་བར་འགྱུར་ལ། རང་ཉིད་མཐོ་བར་འདོད་པའི་བསམ་པ་དེ་ཉིད་གཞན་སེམས་
ཅན་རྣམས་ལ་སྤོ་བར་བྱས་ནས་རང་ལས་གཞན་སྒོ་ཐམས་ཅད་ལས་མཐོ་བར་འདོད་ན། ཕྱི་
མར་བདེ་འགྲོར་སྐྱེ་བ་དང་དེ་ཡང་གཞན་གྱིས་དམ་པར་བྱེད་པ་དང་ཕུ་དུད་བྱེད་པས་བཀུར་སྟི་
རིམ་གྲོ་ཕུན་སུམ་ཚོགས་པ་འཐོབ་པར་འགྱུར་རོ། སྔ་མ་ལུས་ངག་གི་ཕན་གནོད་དང་འདིས་
དེར་མ་ཟད་སེམས་ཀྱིས་འདོད་པའང་སྐྱོན་ཡོན་ཆེ་བར་བསྟན་ཏོ།། རང་གཞན་གྱི་ཆེད་དུ་
ལས་ལ་བཀོལ་པའི་སྐྱོན་ཡོན་ནི། བདག་གི་ལས་བྱ་བའི་དོན་དུ་གཞན་ཕ་རོལ་པོ་བྲན་གཡོག་ཏུ་
བཀོལ་བར་བྱས་ན་ཕྱི་མར་རང་ཉིད་གཞན་གྱིས་དབང་མེད་དུ་ལས་ལ་བཀོལ་བའི་བྲན་གཡོག་
དང་གཞན་གྱི་གླ་མི་དང་རིགས་ངན་དང་གཟུགས་མི་སྡུག་པ་ལ་སོགས་པར་སྐྱེས་ནས་སྡུག་བསྔལ་
མྱོང་བར་འགྱུར་ལ། གཞན་གྱི་ལས་བྱ་བའི་དོན་དུ་བདག་ཉིད་བཀོལ་ཞིང་སྤྱད་ན། ཕྱི་མར་
བདག་ཉིད་རྗེ་དཔོན་ཉིད་དུ་རིགས་མཐོ་བ་དང་གཟུགས་བཟང་པ་སོགས་ཀྱི་བདེ་བ་མྱོང་བར་
འགྱུར་རོ། ། འདི་ལ་ངག་ཙམ་གྱིས་བསྐུལ་པའི་སྐྱོན་ཡོན་ཞེས་ཀྱང་ངོ་། ། དེ་དག་ནི་
བདག་གཅེས་འཛིན་དང་གཞན་གཅེས་འཛིན་གྱི་སྐྱོན་ཡོན་སྤེལ་ཏེ་རྒྱས་པར་བསྟན་པའོ། །
བསམ་པའི་ཁྱད་པར་ལས་ལེགས་ཉེས་ཐམས་ཅད་འབྱུང་ཚུལ་བསྟན་པའི་དོན་བསྡུ་ནི། མདོར་
ན་འཇིག་རྟེན་ན་བདེ་བ་ལེགས་པའི་ཡོན་ཏན་གང་ཇི་སྙེད་ཡོད་པ། དེ་དག་ཀུན་ནི་གཞན་
གཅེས་པར་བཟུང་ནས་དེ་ཐམས་ཅད་གནས་སྐབས་མཐར་ཐུག་ཀུན་ཏུ་ཕན་བདེ་ལ་སྦྱོར་བར་
འདོད་པའི་བསམ་པ་བཟང་པོ་ལས་བྱུང་བས་ན་གཞན་གཅེས་འཛིན་ནི་ཕུན་སུམ་ཚོགས་པ་
ཐམས་ཅད་ཀྱི་གནས་ཡིན་ལ། འཇིག་རྟེན་ན་སྡུག་བསྔལ་དང་ཉེས་པའི་སྐྱོན་གང་ཇི་སྙེད་ཡོད་
པ་དེ་དག་ཀུན་ནི་རང་གཅེས་པར་བཟུང་ནས་བདག་ཉིད་འབའ་ཞིག་དུས་ཀུན་ཏུ་བདེ་བའི་
ཐབས་སུ་བྱ་མིན་ལ་འཇུག་པར་འདོད་པའི་བསམ་པ་དམན་པ་ལས་བྱུང་བ་ཡིན་པས་ན་རང་
གཅེས་འཛིན་ནི་རྒུད་པ་ཀུན་གྱི་སྒོར་ཤེས་བར་བྱས་ནས་གཞན་གཅེས་འཛིན་ནི་ཡོན་ཏན་ཐམས་
ཅད་ཀྱི་གཞིར་ཤེས་པའི་སྒོ་ནས་དགག་སྒྲུབ་ཀྱི་ཐབས་ལ་ཅི་ནས་ཀྱང་འབད་པར་བྱའོ། རང་
དོན་དང་གཞན་དོན་ལ་ཞུགས་པའི་སྐྱོན་ཡོན་བསྡུས་ཏེ་དཔེས་བསྟན་པ་ནི། བཤད་མ་ཐག་པ་
འདིའི་རྒྱུ་མཚན་མང་དུ་རྒྱས་པར་བཤད་ལྟ་ཅི་ཞིག་དགོས་ཏེ། བྱིས་པ་དམན་པ་མི་མཁས་པ་
རྣམས་ཀྱིས་ཐོག་མེད་ནས་གཞན་ཡལ་བར་བོར་པ་དང་རང་གཅེས་པར་བཟུང་ནས་རང་གི་དོན་
-247-

༄༅།།གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཁོ་ན་བྱེད་པ་ལ་ཞུགས་ནའང་རང་གི་དོན་ཅི་ཡང་མ་འགྲུབ་པར་སྲིད་པའི་གནས་སུ་སྡུག་བསྔལ་
འབའ་ཞིག་ལ་སྤྱོད་པ་དང་ཐུབ་པ་སྐྱེས་མཆོག་སྙིང་རྗེའི་གཞན་དབང་དུ་གྱུར་བ་རྣམས་ཀྱིས་
རང་དོན་ཡལ་བར་བོར་གཞན་གཅེས་པར་བཟུང་ནས་སེམས་ཅན་ཐམས་ཅད་ཀྱི་དོན་ཁོ་ན་བྱེད་
པའམ་མཛད་པ་ལ་ཞུགས་པས་རང་གཞན་གཉིས་ཀྱི་དོན་མཐར་ཕྱིན་པར་གྱུར་ཏེ། ཞི་བའི་
གནས་སུ་ཟག་མེད་ཀྱི་བདེ་བ་དམ་པ་ལ་སྤྱོད་པའི་འདི་གཉིས་ཀྱི་ནི་སྐྱོན་ཡོན་གྱི་ཁྱད་པར་ལྟོས་ལ་
བདག་གཞན་བརྗེ་བའི་ཕན་ཡོན་དང་མ་བརྗེ་པའི་ཉེས་དམིགས་ལ་ཡིད་ཆེས་བར་གྱིས་ལ་སྙིང་
ཐག་པ་ནས་སྤྲོ་ཤུགས་བསྐྱེད་དེ་སྐྱེས་བུའི་རྩལ་ཅི་ཡོད་ཀྱིས་འབད་པར་གྱིས་ཤིག དེ་ལྟར་མདོ་
སྡེ་རྒྱན་ལས། སྐྱེ་བོ་རྨོངས་པ་རང་གི་བདེ་དོན་བརྩོན། རྟག་ཏུ་དེ་མ་ཐོབ་པར་སྡུག་བསྔལ་
འགྱུར བརྟན་པ་རྟག་ཏུ་གཞན་དོན་བརྩོན་ལྡན་པས གཉིས་ཀའི་དོན་བྱས་མྱ་ངན་
འདའ་བར་འགྱུར། ཞེས་སོ རང་གཙོ་བོར་བྱས་ནས་གཅེས་པར་བཟུང་སྟེ་བདག་
གཞན་མ་བརྗེ་བའི་ཉེས་དམིགས་ལ། མ་མཐོང་བ་ཕྱི་མའི་ཉེས་དམིགས་ནི། བདག་གཅེས་
འཛིན་ལ་དགྲར་བལྟས་ནས་བདག་ཉིད་བདེ་བ་ཆེད་ཆེར་བྱེད་པ་འགོག་ཅིང་གཞན་གཅེས་པར་
འཛིན་པ་ལ་ཡོན་ཏན་ཏུ་བལྟས་ནས་གཞན་གྱི་སྡུག་བསྔལ་ཡལ་བར་འདོར་བ་བཀག་ནས་དེ་སེལ་
བ་ལ་ཆེད་ཆེར་བྱེད་པའི་སྒོ་ནས་བདག་གི་བདེ་བ་དང་གཞན་གྱི་སྡུག་བསྔལ་དག་ཡང་དག་པར་
བརྗེ་བར་མ་བྱས་པར་བདག་གཅེས་པར་བཟུང་ན། རང་ཉིད་རྫོགས་པའི་སངས་རྒྱས་ཉིད་དུ་
ནམ་ཡང་མི་འགྲུབ་ཅིང་སྟེ་འགྲུབ་མི་སྲིད་ལ་དེ་མ་འགྲུབ་ཀྱང་སྲིད་པའི་བདེ་བ་ལ་སྤྱད་པས་ཆོག་
མོད་སྙམ་ན། འཁོར་བ་ན་ཡང་ཕུན་སུམ་ཚོགས་པའི་བདེ་བ་ཡོང་ཡེ་མེད་དེ་སྲིད་པའི་རང་
བཞིན་སྡུག་བསྔལ་ལས་མ་འདས་སོ ཡང་བདག་གཞན་བརྗེ་བར་མ་བྱས་ན་གཞན་དོན་དུ་
སངས་རྒྱས་མི་འགྲུབ་པར་མ་ཟད་རང་དོན་དུ་མཐོ་རིས་ཀྱི་བདེ་བ་རྒྱ་ཆེ་ཞིང་རྒྱུན་མི་འཆད་པ་མི་
ཐོབ་ཅེས་པའི་དོན་ཏེ་དེ་ནི་སངས་རྒྱས་འགྲུབ་པ་ལ་བདག་གཞན་བརྗེ་བ་འདི་དགོས་ཀྱང་མཐོ་
རིས་ཀྱི་བདེ་བ་ཕུན་སུམ་ཚོགས་པ་ཁྱད་པར་ཅན་སྒྲུབ་པ་ལ་དེ་མི་དགོས་སྙམ་པའི་དོགས་གཅོད་
ཡིན་པར་གསུངས་སོ མཐོང་བ་ཚེ་འདིའི་ཉེས་དམིགས་ནི དེ་ལྟར་རང་གཅེས་པར་
བཟུང་གཞན་ཡལ་བར་བོར་བས་མ་མཐོང་བ་འཇིག་རྟེན་ཕ་རོལ་གྱི་གནས་སྐབས་དང་མཐར་
ཐུག་གི་བདེ་འབྲས་མི་ཐོབ་པའི་ཉེས་དམིགས་ཕར་ཞོག་གི་མཐོང་བའི་ཆོས་སུ་གྱུར་བའི་ཚེ་འདིའི་
དོན་ཡང་མི་འགྲུབ་སྟེ། འདི་ལྟར་བྲན་གཡོག་དག་གིས་རང་ལ་གཅེས་སྤྲས་བྱས་ཏེ་རྗེ་དཔོན་གྱི་
དོན་ཡལ་བར་བོར་ནས་ལས་སུ་བསྐོས་པའི་བྱ་བ་མི་བྱེད་པ་དང་། རྗེ་དཔོན་ཡང་རང་གཅེས་
པར་བཟུང་ནས་བྲན་གཡོག་གི་དོན་ཡལ་བར་བོར་ནས་དེ་ལ་ལས་སྒྲུབ་ཏུ་བཅུག་སྟེ་རྔན་པ་མི་
སྟེར་པས་ནི། གཉིས་ཀས་ཚེ་འདིའི་དོན་ཙམ་ཡང་འགྲུབ་པར་མི་འགྱུར་ཏེ་བྲན་གཡོག་གིས་
248

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ལས་མ་བྱས་པས་གླ་རྔན་མི་ཐོབ་ལ་རྗེ་དཔོན་གྱིས་གླ་རྔན་མ་བྱིན་པས་ལས་མི་འགྲུབ་པས་སོ།
ཡང་གི་སྒྲས་ཕྱི་མའི་བདེ་འབྲས་མི་འགྲུབ་པ་ལྟ་ཅི་སྨོས་ཞེས་བསྟན་ཏོ ཉེས་དམིགས་དེ་
དག་འབྱུང་བའི་རྒྱུ་བསྟན་པ་ནི། རང་གཅེས་པར་འཛིན་པའི་དབང་གིས་མཐོང་བ་ཚེ་འདི་
དང་མི་མཐོང་བ་ཕྱི་མའི་བདེ་སྐྱིད་རྒྱ་ཆེན་པོ་འགྲུབ་པའི་རྒྱུ། བདག་གཞན་བརྗེ་བ་སྤངས་ནས་
ཚེ་འདི་ཕྱིའི་ཕུན་སུམ་ཚོགས་པའི་བདེ་སྐྱིད་ཐམས་ཅད་ཡོངས་སུ་བོར་ཞིག རང་གཅེས་འཛིན་
དོར་ནས་གཞན་དོན་ཆེད་ཆེར་མ་བྱས་པར་ཆགས་པའི་དབང་གིས་བདག་གཅེས་པར་བཟུང་
ནས་གཞན་ལ་གནོད་པས་སྡུག་བསྔལ་བྱས་པའི་རྒྱུའི་བདེ་སྡུག་གི་ཐབས་ཀྱི་བླང་དོར་ལ་རྨོངས་
པའི་བྱིས་པ་རྣམས་མཐོང་བ་དང་མ་མཐོང་བའི་སྡུག་བསྔལ་མི་བཟད་པ་རང་རྒྱུད་ལ་ལེན་པར་
འགྱུར་རོ་ཞེས་རང་གཅེས་འཛིན་ཉིད་ཉེས་དམིགས་ཀྱི་རྩ་བར་བསྟན་ཏོ།
བཞི་བ་དེས་ན་ངེས་པར་བརྗེ་དགོས་པར་བསྟན་པ་ནི། འཇིག་རྟེན་དག་ན་སོགས་ཏེ
དེ་ལ་རང་གཅེས་འཛིན་འདོར་རིགས་པའི་རྒྱུ་མཚན་ནི སྲིད་པ་འཁོར་བའི་འཇིག་རྟེན་དག་
ན་ཡིད་མི་བདེ་བ་སྐྱེད་པའི་རྒྱུ་མི་དང་མི་མིན་གྱི་གནོད་པ་སོགས་ཕྱི་ནང་གི་ཉེ་བར་འཚེ་བའི་
རིགས་གང་ཡོད་པ་དང་སེམས་ཀྱི་འཇིགས་པ་དང་ལུས་ཀྱི་སྡུག་བསྔལ་དགྲ་དང་གཅན་
གཟན་སོགས་ཀྱི་འཇིགས་པ་དང་སྐྱེ་རྒ་ན་འཆིའི་སྡུག་བསྔལ་གང་ཇི་སྙེད་ཅིག་ཡོད་པར་གྱུར་པ།
དེ་དག་ཀུན་ནི་བདག་ཏུ་འཛིན་པའི་རྒྱ་ཅན་གྱི་བདག་གཅེས་པར་འཛིན་པ་ལས་བྱུང་བས་ན
གནོད་པ་དང་མི་འདོད་པ་ཐམས་ཅད་ཀྱི་རྒྱུ་དང་རྩ་བར་གྱུར་པའི་བདག་གཅེས་འཛིན་གྱི་འདྲེ་
ཆེན་པོ་དེས་ཀོ་སྟེ་དེས་ནི་བདག་ལ་ཅི་ཞིག་བྱ་སྟེ་དགོས་པ་ཅུང་ཟད་ཀྱང་མེད་པས་དེ་སྤོང་པ་ལ་
ནན་ཏན་བསྐྱེད་ནས་འབད་པར་གྱིས་ཤིག་ཅེས་རང་གཅེས་འཛིན་འདོར་རིགས་པའི་རྒྱུ་མཚན་
བསྟན་ཏེ་དེ་སྤོང་པར་གདམས་པའོ། ། དེ་ལྟར་ཉེས་པའི་རྩ་བ་ངོས་བཟུང་ནས་དེ་ལ་དགྲར་
བལྟས་ཏེ་རྒྱུ་བདག་ཉིད་གཅེས་པར་འཛིན་པ་ཡོངས་སུ་མ་བཏང་ཞིང་མ་སྤངས་ན་འབྲས་བུ་རང་
གཞན་གྱི་སྡུག་བསྔལ་ཅུང་ཟད་ཀྱང་སྤོང་མི་ནུས་ཏེ། ཇི་ལྟར་ཏེ་དཔེར་ན་སྲེག་བྱེད་ཀྱི་མེ་ལག་
ཏུ་བཟུང་ནས་མ་བཏང་ན། ས་སྲེག་པའི་སྡུག་བསྔལ་སྤོང་པར་མི་ནུས་བ་བཞིན་ནོ། ། དེ་
ལ་དངོས་རྒྱུའི་དབང་དུ་བྱས་ན་བདག་གཅེས་འཛིན་ཉིད་ལ་བཟུང་བར་བྱ་ལ་བརྒྱུད་རྒྱུའི་དབང་
དུ་བྱས་ན་བདག་འཛིན་ལ་བཤད་ཀྱང་མི་འགལ་ལོ། ། བསམ་པས་བརྗེ་ཚུལ་དང་བརྗེས་ནས་
འཇུག་ཚུལ་ནི། དེ་ལྟར་གཅེས་འཛིན་ནི་རང་གཞན་གྱི་མི་འདོད་པ་ཐམས་ཅད་ཀྱི་རྩ་བ་ཡིན་པ་
དེ་ལྟ་བས་ན་བདག་ཉིད་ཀྱི་གནོད་པའི་སྡུག་བསྔལ་མཐའ་དག་ཞི་བར་བྱ་བའི་ཆེད་དང་། དེར་
མ་ཟད་གཞན་གྱི་སྡུག་བསྔལ་ཐམས་ཅད་ཞི་བར་བྱ་བའི་ཕྱིར་དུ་བདག་གཅེས་འཛིན་གྱི་བློ་སྤངས་
ཏེ་རང་དོན་ལ་ལྟོས་པ་མེད་པར་བདག་ཉིད་གཞན་ལ་ཕན་པའི་ཆེད་དུ་བཏང་བར་བྱ་བ་དང་
249

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
གཞན་སེམས་ཅན་རྣམས་བདག་ཉིད་བཞིན་དུ་གཅེས་པར་བཟུང་ནས་བརྗེ་བར་བྱ་བ་ཡིན་ལ
དེའང་སྔར་གཞན་ཡལ་བ་དོར་བ་བཞིན་དུ་ཕྱིས་རང་ཡལ་བར་འདོར་བ་དང་། སྔར་རང་
གཅེས་པར་བཟུང་ནས་ཕན་བདེ་སྒྲུབ་པ་བཞིན་དུ་ཕྱིས་གཞན་ལ་དེ་ལྟར་བྱ་བར་འདོད་པའི་སྒོ་
ནས་བརྗེ་བ་ཡིན་ནོ། ། དེས་ནི་བསམ་པའི་སྒོ་ནས་བརྗེ་ཚུལ་དངོས་དེ་ལྟར་དགོས་ཞེས་བསྟན་
པ་ཡིན་ལ་བརྗེས་ནས་བསམ་པས་འཇུག་ཚུལ་ཡང་འདི་ལྟར་བྱ་སྟེ བདག་ཉིད་ནི་དེང་ཕྱིན་
ཆད་སེམས་ཅན་གཞན་གྱི་དབང་དུ་གྱུར་བ་ཡིན་གྱི་སྔར་བཞིན་བདག་ལ་དབང་བ་མ་ཡིན་མོད་
ཅེས ཀྭ་ཡེ་ཡིད་ཁྱོད་ཀྱིས་ངེས་པར་ཤེས་པར་གྱིས་ལ དེང་ནས་བརྩམས་ཏེ་རང་གི་ཁ་མི་
འཛིན་ཕྱོགས་མི་སྐྱོང་པར་གཞན་ཕན་གྱི་བསམ་པ་འབའ་ཞིག་གིས་ལུས་ལོངས་སྤྱོད་དགེ་རྩ་
རྣམས་ལྟོས་མེད་དུ་སེམས་ཅན་ལ་གཏོང་བའི་བློ་ཡང་ཡང་སྦྱངས་ནས་གཞན་ཀུན་གྱི་དགོས་པའི་
དོན་སྒྲུབ་སྙམ་པ་མ་གཏོགས་པར་ད་ཕན་ཆད་ནི་ཀྱེས་རང་གི་དོན་ཁོ་ན་སྒྲུབ་དགོས་སྙམ་པ་
སོགས་གཞན་ཅི་ཡང་མི་བསམ་མོ་ཞེས་རང་དོན་དོན་གཉེར་གྱི་བསམ་པ་བསྐྱེད་མི་རིགས་པར་
བསྟན་ཏོ ། འོ་ན་སྔར་བདག་མེད་ལ་བདག་ཏུ་འཛིན་པ་འཁྲུལ་བ་ཡིན་བཞིན་དུ་གཞན་ལ་
བདག་ཏུ་འཛིན་པའང་འཁྲུལ་པས་ན་བརྗེས་ཀྱང་འབྲས་བུ་ལ་ཁྱད་མེད་དོ་སྙམ་ན འཁྲུལ་པ་
ལ་ཁྱད་མེད་ཀྱང་འབྲས་བུ་ལ་ཁྱད་ཡོད་པས་མི་འགལ་ཏེ། ཐོ་ཡོར་ལ་དགྲར་ཤེས་པའི་འཇིགས་
སྐྲག་དེ་ཉིད་གཉེན་དུ་ཤེས་པའི་སེལ་ནུས་པ་བཞིན་ཡིན་པར་གསུངས་སོ། བརྗེས་ནས་སྦྱོར་
བའི་འཇུག་ཚུལ་ཇི་ལྟར་བྱ་བ་ནི། བསམ་པའི་སྒོ་ནས་བདག་གཞན་བརྗེས་ནས་བཟུང་རང་གི་
མིག་རྣ་སོགས་གཞན་ལ་བཏང་ཟིན་པས་རང་ལ་མི་དབང་གཞན་ལ་དབང་བ་ཡིན་པས་དེ་ལྟར་
མིག་རྣ་ལ་སོགས་པ་ཡིས། སྦྱོར་བ་རང་དོན་དུ་གཟུགས་ལ་བལྟ་བ་དང་སྒྲ་ལ་ཉན་པ་སོགས་བྱ་
བ་དང་ལག་པ་སོགས་ཀྱིས་སྲོག་གཅོད་ལྟ་བུ་བྱས་ནས་སྔར་བཞིན་རང་དོན་སྒྲུབ་པར་བྱེད་པ་ནི་
རྣམ་པ་ཀུན་ཏུ་རིགས་པ་མ་ཡིན་ཞེས་སྦྱོར་བ་རང་དོན་སྒྲུབ་པ་འགོག་ཚུལ་དང་། བསམ་པའི་
སྒོ་ནས་སེམས་ཅན་གཞན་གང་དེའི་དོན་དུ་བཏང་ཟིན་ཅིང་དེ་རྣམས་ལ་དབང་བའི་མིག་དང་
རྐང་ལག་ལ་སོགས་པ་ཡིས། སྦྱོར་བ་སེམས་ཅན་དེ་དག་ལ་སྡང་མིག་བལྟ་བ་དང་ཁུ་ཚུར་བརྡེག་
པ་ལ་སོགས་པའི་སྒོ་ནས་ལོག་པར་བྱ་བ་ནམ་ཡང་མི་རིགས་སོ་ཞེས་སྦྱོར་བ་ལོག་པར་སྒྲུབ་པ་
འགོག་ཚུལ་ལོ། ། སྒོ་གསུམ་གྱིས་ལོག་པར་སྒྲུབ་པ་མཐོང་ན་ཉེས་དམིགས་ལ་བསམ་ནས་སྡོམ་
སེམས་བྱ་དགོས་ཞེས་གསུངས་སོ། ། དེ་ལྟར་གཞན་ལ་དབང་བའི་མིག་སོགས་ཀྱིས་རང་དོན་
སྒྲུབ་པ་དང་ལོག་སྦྱོར་གང་ཡང་མི་རིགས་ཤིང་སེམས་ཅན་ལ་ཕན་བདེ་བསྐྱེད་པའི་དོན་སྒྲུབ་
དགོས་པའི་རྒྱུ་མཚན་དེས་ན་རང་གཙོ་བོར་མི་བྱ་བར་སེམས་ཅན་གཞན་ཁོ་ནའི་དགོས་པའི་དོན་
སྒྲུབ་པ་གཙོ་བོར་བྱ་སྟེ། བདག་རང་གི་ལུས་ལ་ཉེ་བར་མཁོ་བའི་ཟས་གོས་སོགས་ཡོ་བྱད་ཅི་
- 250 -

སྤྱོད་འཇུག་འགྲེལ་བ་བྱང བ་གཞུང་ལམ་གསལ་བྱེད་ཉི་ཟླའི་སྣང་བ
དང་ཅི་མཐོང་ན་དེ་དང་དེ་དག་ནི་རང་གི་ཡིད་ཀྱིས་རང་ལ་འཕྲོགས་པའམ་བདག་གིར་འཛིན་པ་
བཅད་ནས་ནི། སེམས་ཅན་གཞན་བདག་ཏུ་བྱས་པ་དེ་དག་ལ་ནི་ཕན་བདེ་སྒྲུབ་པའི་ཆེད་དུ་
ཀས་པར་སྤྱོད་ཅིག་སྦྱོར་ཅིག་ཅེས་པའི་དོན་ཡིན་ལ་དེ་ནི་སྦྱོར་བ་ཕྱིན་ཅི་མ་ལོག་པར་བསྟན་
པའོ། །
གཉིས་པ་གཉེན་པོའི་ཁྱད་པར་བྱེ་བྲག་ཏུ་བསྒོམ་པ་ལ་གཉིས། མདོར་བསྟན་པ་དང་
རྒྱས་པར་བཤད་པའོ། ། དང་པོ་ནི། དམན་སོགས་བདག་ཏུ། སོགས་ཏེ དེ་ཡང་སྔར་
བདག་གཞན་མ་བརྗེས་བའི་དུས་སུ་བྱིས་པ་རྣམས་ནི། གོང་དུ་མཐོ་ལ་ཕྲག་དོག་མཉམ་ལ་
འགྲན་ཞེས་སོགས་བཤད་པ་ལྟར་རང་བས་མཐོ་བ་ལ་ཕྲག་དོག་མཉམ་པ་ལ་འགྲན་སེམས་དམན་
པ་ལ་ང་རྒྱལ་བྱེད་པའི་ཉེས་པ་གསུམ་ཡོད་པ་དེ་དག་སྤོང་བྱེད་ཀྱི་གཉེན་པོ་བརྗེ་བ་སྒོམ་པའི་བྱང་
སེམས་དེས། རང་བས་དམན་པ་དང་སོགས་ཞེས་པས་བསྟན་པ་རང་དང་མཉམ་པ་དང་རང་
ལས་མཐོ་བའི་ཡུལ་གསུམ་པོ་དེ་དག་དང་བདག་ཉིད་བརྗེས་ནས་དེ་རྣམས་ནི་བརྗེས་ཟིན་པ་ཕྱིན་
ཆད་ཀྱི་བྱང་སེམས་བདག་ཏུ་བྱས་ནས་རང་ཡིན་པའི་འདུ་ཤེས་འཇོག་པ་དང་། སེམས་ཅན་
གཞན་རང་ལས་དམན་པ་དང་མཉམ་པ་མཐོ་བ་གསུམ་པོ་ཉིད་དུ་ནི་སྔར་མ་བརྗེས་གོང་གི་བྱང་
སེམས་བདག་ཉིད་ཡིན་པའི་འདུ་ཤེས་བཞག་པར་བྱས་ནས། དེ་ལྟར་གཞན་བདག་ཏུ་མོས་པ་
་བདག་ཉིད་གཞན་ཏུ་མོས་ནས་ཡོད་པ་དེ་དང་དེ་ཡིན་ནམ་མིན་སྙམ་པའི་ཐེ་ཚོམ་གྱི་རྣམ་
རྟོག་མེད་པར་དེ་དང་ཇེདེ་ངེས་པར་ཡིན་སྙམ་པའི་ངེས་ཤེས་འདྲོངས་པའི་སེམས་ཀྱིས་སུ། རང་
ལས་མཐོ་བ་ལ་ཕྲག་དོག་དང་མཉམ་པ་ལ་འགྲན་སེམས་དང་རང་ལས་དམན་པ་ལ་ང་རྒྱལ་བསྒོམ་
པར་བྱ་བ་ཡིན་ནོ། འདི་ནི་བདག་གཞན་བརྗེས་ནས་གཉེན་པོ་བསམ་པས་ཇི་ལྟར་སྒྲུབ་ཚུལ་
མདོར་བསྟན་པ་ཡིན་ལ། བདག་གཞན་བརྗེ་བ་སྒོམ་པའི་བྱང་སེམས་རང་ལ་བདག་རྙིང་པ་
ཞེས་བྱ་བ་ཡིན་ལ རང་ལས་དམན་པའི་སེམས་ཅན་གཞན་རང་ཡིན་པར་བསམ་ནས་བདག་
གསར་བས་རང་ལས་མཐོ་བའི་བདག་རྙིང་པ་དེ་ལ་ཕྲག་དོག་སྒོམ་པ་དང་རང་དང་མཉམ་
པའི་སེམས་ཅན་གཞན་རང་ཡིན་པར་བསམ་ནས་བདག་གསར་པས་རང་དང་མཉམ་པའི་བདག་
རྙིང་པ་དེ་ལ་འགྲན་སེམས་སྒོམ་པ་དང་། རང་ལས་མཐོ་བས་སེམས་ཅན་གཞན་རང་ཡིན་པར་
བསམ་ནས་བདག་གསར་པར་རང་ལས་དམན་པའི་བདག་རྙིང་པ་ལ་ང་རྒྱལ་བསྒོམ་པར་བྱ་བ་
ཡིན་ལ། མ་བརྗེས་གོང་གི་བྱང་སེམས་རང་ལ་བདག་རྙིང་པ་དང་བརྗེས་ཕྱིན་ཆད་ཀྱི་བྱང་
སེམས་རང་ལ་བདག་གསར་པ་ཞེས་ཐ་སྙད་བྱས་ནས་རྩ་ཚིག་གིས་འདི་ཞེས་པ་རྣམས་བདག་རྙིང་
པ་དང་བདག་ཅེས་པ་རྣམས་བདག་གསར་པར་གོ་དགོས་པར་གསུངས་པ་ལྟར་བྱའོ། །
གཉིས་པ་རྒྱས་པར་བཤད་པ་ལ་གསུམ། དམན་པ་དང་བརྗེས་ནས་ཕྲག་དོག་སྒོམ་པ་
251

༄༅།།གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
དང་། མཉམ་པ་དང་བརྗེས་ནས་འགྲན་སེམས་སྒོམ་པ་དང༌། ལྷག་པ་དང་བརྗེས་ནས་ང་
རྒྱལ་སྒོམ་པའོ། དང་པོ་ནི། འདི་ནི་བཀུར་བྱས་སོགས་ཏེ། དེ་ལ། འཇིག་རྟེན་གྱི་
ཆོས་ལ་ཕྲག་དོག་བྱ་བ་ནི བརྗེ་བ་སྒོམ་པ་པོ་བྱང་སེམས་རྙིང་པ་འདི་ནི་སྐྱེ་བོ་དུ་མས་མཆོག་ཏུ་
བཟུང་ནས་བཀུར་ཞིང་བསྟི་སྟངས་བྱས་ལ་གསར་པ་བདག་ཅག་ནི་ཀུན་གྱིས་དམན་པར་བལྟས་
ནས་བཀུར་སྟི་བྱས་པ་མིན་ནོ། བྱང་སེམས་རྙིང་པ་འདི་ཡིས་རྙེད་པ་མང་པོ་ཐོབ་པ་བཞིན་
དུ་གསར་པ་བདག་ཅག་གིས་བདེ་བའི་ཡོ་བྱད་མི་རྙེད་ཅིང་། རྙིང་པ་འདི་ལ་ནི་གཞན་མང་
པོས་ཡོན་ཏན་བརྗོད་ནས་བསྟོད་པར་བྱས་ལ་གསར་བ་བདག་ཅག་ལ་སྐྱོན་བརྗོད་ནས་སྨོད་པར་
བྱེད་ཅིང་རྙིང་པ་དེ་བདེ་སྐྱིད་དང་ལྡན་ཞིང་གསར་པ་བདག་ནི་སྡུག་བསྔལ་ཅན་ཏུ་གྱུར་ལ།
གསར་པ་བདག་ཅག་ནི་ཁུར་ཆེན་པོ་འཁུར་དགོས་པ་སོགས་དམན་པའི་ལས་རྣམས་བྱེད་པ་དང་
བྱང་སེམས་རྙིང་པ་འདི་ནི་བྱ་བའི་ལས་དང་སེམས་ཁྲལ་ཅི་ཡང་མེད་པར་བདེ་ཞིང་དལ་བ་ཉིད་
དུ་གནས་པས་ཆོག་པ་འདི་ལྟ་བུ་ནི་ཆེས་མི་འཐད་དོ་སྙམ་དུ་གསར་པ་དེས་རང་དམན་པར་
མཐོང་རྙིང་པ་དེས་མཐོ་བར་མཐོང་བས་དེ་ལ་ཕྲག་དོག་བྱ་བའོ། ། ཡོན་ཏན་གྱི་ཆོས་ལ་ཕྲག་
དོག་བྱ་བ་ནི། བྱང་སེམས་རྙིང་པ་འདི་ནི་མང་དུ་ཐོས་པ་དང་ཚུལ་ཁྲིམས་དང་ལྡན་པ་སོགས་
ཡོན་ཏན་གྱི་སྒོ་ནས་འཇིག་རྟེན་ལ་ཆེ་ཞིང་མཐོ་བར་གྲགས་པ་དང་གསར་པ་བདག་ཅག་ནི་
རིགས་དང་བསོད་ནམས་སོགས་ཀྱིས་དམན་ཞིང་ཡོན་ཏན་མེད་པར་འཇིག་རྟེན་ན་གྲགས་སོ། །
དེ་ལྟ་ནའང་རྙིང་པ་འདི་འབད་རྩོལ་གྱི་སྒོ་ནས་ཡོན་ཏན་རྣམས་གསར་དུ་སྒྲུབ་པ་ཡིན་གྱི་དང་པོ་
ནས་ཡོན་ཏན་དང་ལྡན་པ་མིན་མོད གསར་པ་བདག་ཅག་ཀྱང་ཡོན་ཏན་མེད་པར་སོས་དལ་
དུ་བསྡད་པའི་ཅི་ཞིག་བྱ་སྟེ་ཅི་ཞིག་ཕན། དེས་ན་བདག་ཅག་ཀྱང་མང་ཐོས་ཚུལ་ལྡན་སོགས་ལ་
འབད་དེ་གོམས་པར་བྱས་ནས་ཡོན་ཏན་དང་ལྡན་པ་ཉིད་དུ་བྱས་ཆོག་གོ། གསར་པ་བདག་
ཅག་ཀུན་ཀྱང་སྦྱངས་ནས་ཡོན་ཏན་སྒྲུབ་ཅིང་རང་བཞིན་གྱི་ཡོན་ཏན་བདེ་གཤེགས་སྙིང་བོ་དང་
ལྡན་པས་གཏན་ནས་ཡོན་ཏན་མེད་པའང་མིན་པའི་གསར་བ་བདག་ཅག་ལ་བརྙས་མི་རིགས་
ཞེས་དང༌། བདག་རྙིང་པ་ཡོན་ཏན་ཆེས་མཐོ་ལ་བདག་གསར་པ་དམན་ཞེས་པའང་བལྟོས་ས་
ལ་བལྟོས་ནས་བཞག་པ་ཙམ་ལས་མཐའ་གཅིག་ཏུ་མ་ངེས་པས་ཡོན་ཏན་ཆེས་མཐོ་བའི་གོང་མ་
གང་བས་རྙིང་པ་འདི་དམན་པ་དེ་ཡང་ཡོད་པས་རྙིང་པ་འདི་མཐའ་གཅིག་ཏུ་ཡོན་ཏན་ཡོད་ཅིང་
མཐོ་བའང་མིན་ལ། བདག་ཅག་གསར་བ་ལས་ཆེས་དམའ་བའི་གང་ཟག་འོག་མ་གང་བས་
བདག་ཅག་གསར་པ་མཆོག་ཏུ་གྱུར་པ་དེ་ཡང་ཡོད་པས་གསར་བ་བདག་ཅག་མཐའ་གཅིག་ཏུ་
ཀུན་ནས་དམན་པར་ཡང་མ་གྲུབ་པས་གསར་བ་བདག་ཅག་ཞུམ་པར་བྱ་མི་དགོས་སྙམ་དུ་བསམ་
པའམ་བརྙས་པས་མི་རིགས་སྙམ་དུ་བསམ་པའོ། ། གལ་ཏེ་བདག་ཅག་གསར་པ་ཚུལ་ཁྲིམས་
252-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
དང་ལྟ་བ་དང་འཚོ་བ་དང་སྤྱོད་པ་དང་ཉམས་ཤིང་རྒུད་པ་སོགས་ཀྱིས་བྱང་སེམས་རྙིང་པ་ལས་
དམན་ནོ་ཞེ་ན། ཚུལ་ཁྲིམས་སོགས་ཉམས་པ་དེ་ནི་ཉོན་མོངས་པའི་སྟོབས་ཀྱིས་བྱས་པའི་ཉོན་
མོངས་པའི་སྐྱོན་ཡོན་གྱི་གསར་པ་བདག་ཅག་རང་དབང་གིས་འདོན་ནས་བྱས་པའི་སྐྱོན་མིན་
པས་ཚུལ་ཁྲིམས་ཉམས་པའི་ཆ་ནས་གསར་པ་བདག་ཅག་ལ་བརྙས་པར་བྱ་མི་རིགས་ཏེ་ཉེས་པ་
མེད་པས་སོ། ཕྲག་དོག་བྱ་ཡུལ་དེ་ཡང་དམན་པར་སྒྲུབ་པ་ནི། བྱང་སེམས་རྙིང་པ་འདིས་
ཅི་ནུས་ཀྱིས་བདག་ཅག་གསར་པ་རྣམས་ཉོན་མོངས་པའི་ནད་ཀྱིས་ཐེབས་ཤིང་དེའི་དབང་གིས་
ཚུལ་ཁྲིམས་དང་ལྟ་བ་ཉམས་པ་དང་བཀུར་སོགས་ཀྱིས་ཕོངས་ཤིང་ཉམ་ཐག་པར་གྱུར་བ་དེ་
ལྟ་བུའི་རྒུད་པ་ཐམས་ཅད་ལས་ནི་གསོ་བར་བྱ་དགོས་ཏེ ཁོ་རང་སྙིང་རྗེ་དང་ཕན་སེམས་
སོགས་ཀྱི་ཡོན་ཏན་དང་ལྡན་པར་རློམ་པའི་ཕྱིར། གལ་ཏེ་ནད་ཕལ་བ་གསོ་བ་ལའང་མེ་བཙའ་
དང་གཏར་ཁ་སོགས་དགོས་ན་ཉོན་མོངས་པའི་ནད་གསོ་བ་ལ་དེ་བས་ཆེས་གནོད་པ་བཟོད་
དཀའ་བའི་དཀའ་སྤྱད་དགོས་པས་གསར་པ་ཁྱེད་ཅག་གིས་མི་བཟོད་དོ་ཞེ་ན། རྒུད་པ་ལས་
གསོ་ཞིང་ཕན་འདོགས་པར་བྱེད་ན་དཀའ་སྤྱད་ཀྱི་གནོད་པའང་གསར་པ་བདག་ཅག་གིས་དང་
དུ་བླངས་ནས་ཅི་ནུས་སུ་བསྲན་ནས་བཟོད་པར་བྱ་རིགས་སོ། ། གསར་པ་ཁྱེད་ཅག་སྐྱོན་ཅན་
ཡིན་པས་གསོ་མི་རུང་ངོ་ཞེ་ན། འོན་ཏེ་གསར་པ་བདག་ཅག་རྙིང་པ་འདིའི་གསོ་བྱ་མིན་ཞིང་
གསོ་མི་རུང་བས་ཕན་མི་འདོགས་ན་ཁོ་ལྷག་སྙམ་ནས་ཅིའི་ཕྱིར་བདག་ཅག་ལ་བརྙས་པའམ་སྐྱོན་
ཅན་བྱེད་དེ་བྱེད་དོན་མེད་པས་སོ ཡོན་ཏན་གྱིས་མཐོ་བས་བརྙས་པ་ལོས་བྱེད་སྙམ་ན།
བདག་ཅག་གསར་པ་ལ་ཕན་མི་འདོགས་ན་རྙིང་པ་དེ་ཡི་ཡོན་ཏན་གྱིས་ཅི་ཞིག་བྱ་སྟེ། རྙིང་པ་
འདི་ཡང་ཡོན་ཏན་ཡིན་ཡང་ཁོ་རང་ལ་ཕན་པ་མ་གཏོགས་གསར་པ་བདག་ཅག་ལ་ཕན་པ་མེད་
པས་སོ། ། བྱང་སེམས་རྙིང་པ་འདི་ལྡན་པས་གཞན་ལ་ཕན་གདགས་སོ་སྙམ་ན། དེ་
ལྟར་ན་སྡིག་པ་བྱས་ཤིང་ཚུལ་ཁྲིམས་འཆལ་བ་སོགས་ཀྱི་ཉེས་པས་ངན་སོང་དུ་འགྲོ་བར་ངེས་པ་
དག་ངན་འགྲོ་གཅན་གཟན་གདུག་པའམ་སྦྲུལ་གདུ་པའི་ཁར་གནས་པ་དང་འདྲ་བའི། འགྲོ་
བ་སྡིག་སྡུག་ཅན་རྣམས་ལ་སྡུག་བསྔལ་ཏུ་འབྲས་དེ་དག་དང་འབྲལ་འདོད་ཀྱི་སྙིང་རྗེ་བསྐྱེད་དེ་
རྗེས་སུ་བཟུང་ནས་ཕན་འདོགས་བྱེད་དགོས་པ་ལ་སྙིང་རྗེ་སོགས་ཀྱི་ཡོན་ཏན་མེད་པས་ཕན་
གདགས་པར་མི་བྱེད་པར་མ་ཟད་བདག་རྙིང་པ་འདི་ཕྱིར་ལ་རང་ཡོན་ཏན་དང་ལྡན་པ་ཡིན་ནོ་
སྙམ་དུ་རློམ་པར་བྱེད་པ་ཡིས། བདག་ཅག་གསར་པ་སེམས་ཅན་གྱི་ནང་ནས་སྐྱེ་བོ་མཁས་པ་
ཡོན་ཏན་ཅན་དག་ལ་འགྲན་ནས་དེ་དག་ལས་རང་ལྷག་ཅིང་རྒྱལ་བར་འདོད་པས་བསྡོ་བར་
འདོད་པ་འདི་ཤིན་ཏུ་མི་རིགས་སོ། ། དེ་བས་ན་བྱང་སེམས་རྙིང་པ་འདི་ལ་ཡོན་ཏན་མེད་
ཅིང་སྐྱོན་ཡོད་བཞིན་དུ་ཡོན་ཏན་དུ་རློམ་པར་བྱེད་པ་འདི་ཉེས་པ་ཆེའོ་སྙམ་དུ་བྱང་སེམས་
-253 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
གསར་པ་དེས་བྱང་སེམས་རྙིང་པ་དེ་ལ་ཕྲག་དོག་བསྒོམ་པར་བྱའོ། གཉིས་པ་མཉམ་པ་དང་
བརྗེས་ནས་འགྲན་སེམས་སྒོམ་པ་ནི། བདག་དང་མཉམ་ལ། སོགས་ཏེ། དེ་ལ་རྙེད་བཀུར་
སོགས་ལ་འགྲན་པ་ནི། རིགས་གཟུགས་འབྱོར་བ་རྙེད་བཀུར་སོགས་ཀྱི་ཡོན་ཏན་བདག་གསར་
པ་དང་མཉམ་པའི་བྱང་སེམས་རྙིང་པ་འདི་ལ་བལྟོས་ནས་ནི། རིགས་གཟུགས་ཡོན་ཏན་གང་
གིས་ཀྱང་གསར་པ་རང་ཅག་ཉིད་དེ་ལས་ལྷག་པར་བྱ་བའི་ཕྱིར་དུ་གསར་བ་བདག་ཅག་གི་རྙེད་
པ་དང་བཀུར་སྟི་སོགས་ནི་ཐབས་སྣ་ཚོགས་ཀྱིས་སྒྲུབ་ཅིང་རྩོད་པ་མི་དགོས་པས་དེ་དག་ཅི་བདེར་
རྙེད་ན་ལེགས་ཀྱི་མ་རྙེད་ན་རྙིང་པ་འདི་ལ་འཕྲོག་པར་བྱེད་པ་དང་འཐབ་མོ་དང་རྩོད་པ་ཡིས་
ཀྱང་རྙེད་སོགས་ངེས་པར་བསྒྲུབ་པར་བྱའོ་སྙམ་དུ་འགྲན་སེམས་བསྒོམ་པར་བྱའོ། ཅི་ནས་
ཀྱང་བྱང་སེམས་གསར་པ་བདག་ཅག་གི་ཡོན་ཏན་རྣམས་ནི འཇིག་རྟེན་ཀུན་ལ་མངོན་སུམ་
དུ་གསལ་བ་ཉིད་དུ་གྱུར་ནས་ཡོན་ཏན་ཅན་དུ་གྲགས་པ་དང་། གཞན་ཡང་རྙིང་པ་འདི་ཡིས་
ཡོན་ཏན་གྱི་རིགས་གང་ཡོད་རྣམས་ནི་སྐྱེ་བོ་སུས་ཀྱང་མཐོང་ཞིང་ཐོས་པར་མི་འགྱུར་བར་བྱ་བའི་
ཕྱིར་གསང་ཞིང་སྦེད་པར་བྱ་ལ་འདི་ཡི་སྐྱོན་གྱི་ཆ་ཐམས་ཅད་གཞན་ལ་ཅི་ནུས་སུ་བསྒྲག་པར་
བྱའོ ། གསར་པ་བདག་ཅག་གི་སྐྱོན་གང་ཡིན་པ་དེ་ཡང་སུས་ཀྱང་མི་ཤེས་པར་བྱ་བའི་ཕྱིར་
གསང་ནས་སྦ་བར་བྱ་ཤིང་། སྐྱེ་བོ་མང་པོས་ཀྱང་རྙིང་པ་ཡོན་ཏན་མེད་པའི་སྐྱོན་ཅན་དང་
གསར་པ་བདག་ཅག་སྐྱོན་མེད་ཡོན་ཏན་ཅན་ཏུ་ཤེས་ནས་བདག་ཅག་ལ་ནི་གཞན་ཀུན་གྱིས་རྙེད་
བཀུར་སོགས་ཀྱིས་མཆོད་པར་འགྱུར་ཞིང་རྙིང་པ་འདི་ལ་སུས་ཀྱང་མཆོད་པར་འགྱུར་བ་མིན་པ་
དང་དེ་བཞིན་དུ་གསར་པ་བདག་ཅག་རྣམས་ནི་དེང་ནས་ཟས་གོས་སོགས་ཀྱི་རྙེད་པ་མང་པོ་
ལེགས་པར་རྙེད་པར་གྱུར་ཅིག རྙིང་པ་འདིས་ཅི་ཡང་མི་རྙེད་པ་དང་གསར་བ་བདག་
ཅག་ལ་ནི་གཞན་མང་པོ་དད་ཅིང་གུས་པས་བཀུར་སྟི་དང་རིམ་གྲོ་བྱེད་པར་འགྱུར་ཞིང་རྙིང་པ་
འདི་ལ་ནི་བཀུར་སྟི་འབྱུང་བར་འགྱུར་བ་མིན་པ་དེ་ལྟར་བྱའོ་སྙམ་དུ་འགྲན་སེམས་བསྒོམ་པར་
བྱའོ། ། ཉམས་ཤིང་བརླག་པར་འགྱུར་བ་ལ་དགའ་བ་སྐྱེད་པ་ནི། བྱང་སེམས་རྙིང་པ་འདི་
ནི་རྙེད་བཀུར་སོགས་ཉམས་ཤིང་བརླག་པས་ཉམ་ཐག་ཅིང་སྡུག་བསྔལ་བས་མ་རུང་བར་བྱས་པ་
ལ། ཡུན་རིང་པོའི་བར་དུ་གསར་བ་བདག་ཅག་རྣམས་ནི་ཡིད་དགའ་བས་བལྟ་བར་བྱ་ཞིང་
རྙིང་པ་དེ་ལྟར་གྱུར་བ་ལ་འགྲོ་བ་གཞན་ཀུན་གྱིས་ཀྱང་དེའི་ཉེས་པ་ཤེས་ནས དེ་ལ་ཞེ་ཁྲེལ་ཏེ་
བཞད་གད་ཀྱི་གནས་སུ་བྱེད་པ་དང་། སྐྱེ་བོ་མང་པོ་འདུས་ནས་ཕན་ཚུན་དུ་དེའི་སྐྱོན་བརྗོད་
དེ་སྨོད་པ་དང་མཚང་འབྲུ་བ་དག་ཏུ་ཡང་བྱ་ལ་དེ་ལྟར་གྱུར་བ་ལ་བདག་ཅག་གསར་པ་རྣམས་
དགའ་བ་བསྐྱེད་པར་བྱའོ། ། ཞེས་བྱང་སེམས་རྙིང་པ་ལ་འགྲན་སེམས་བསྒོམ་པར་བྱའོ།
གསུམ་པ་ལྷག་པ་དང་བརྗེས་ནས་ང་རྒྱལ་བསྒོམ་པ་ནི། ཉོན་མོངས་འདི་ཡང་སོགས་ཏེ
- 254

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
དེ་ལ་འགྲན་དུ་མེད་པའི་ང་རྒྱལ་སྒོམ་པ་ནི། རང་ལས་མཐོ་བའི་སེམས་ཅན་གསར་པ་ལ་བདག་
ཏུ་བཟུང་ནས་ང་རྒྱལ་བསྒོམ་པར་བྱ་སྟེ བྱང་སེམས་རྙིང་པ་དམན་ཞིང་ཉམ་ཐག་པས་ཉོན་
མོངས་པར་གྱུར་བ་འདི་ཡང་གསར་པ་བདག་ཅག་མཐོན་པོ་དག་དང་ནི། ལྷན་ཅིག་ཏུ་སྟེ་
མཉམ་པར་སེམས་ནས་ནི་འགྲན་པར་བྱེད་དོ་ཞེས་གྲགས་ན་ཡང་། དམན་པ་རྙིང་པ་འདི་དང་
བདག་ཅག་གསར་པ་ཐོས་པ་དང་ཤེས་རབ་བམ གཟུགས་དང་རིགས་དང་ནོར་གྱིས་མཉམ་
མམ་ཅི་ཐོས་པ་དང་ཤེས་རབ་སོགས་ཡོན་ཏན་གང་གི་སྒོ་ནས་ཀྱང་མི་མཉམ་སྟེ་བདག་ཅག་ཆེས་
ལྷག་པས་སོ དེ་ལྟར་གསར་པ་བདག་ཅག་ཐོས་པ་མང་བ་ཤེས་རབ་ཆེ་བ་སོགས་ཀྱི་སྒོ་ནས་
རྙིང་པ་དམན་པ་འདི་དང་མི་མཉམ་པར་འཇིག་རྟེན་ཀུན་ལ་གསལ་བར་གྲགས་པ་ཡི་སྒོ་ནས
གསར་བ་བདག་གི་ཡོན་ཏན་གྱི་ཁྱད་པར་རྒྱ་ཆེ་བ་རྣམས་སྐྱེ་བོ་ཀུན་གྱིས་ཕྱོགས་ཐམས་ཅད་དུ་
སྙན་པར་གྲགས་པ་ཐོས་ནས་ནི། ལུས་ཀྱི་བ་སྤུ་ལྡང་ཞིང་སེམས་ལ་དགའ་བ་སྐྱེ་བར་འགྱུར་བའི་
བདེ་སྐྱིད་ཀྱི་དགའ་སྟོན་ལ་ནི་བྱང་སེམས་ཁྱོད་ཀྱིས་ཀྱང་ཡོངས་སུ་སྤྱོད་ཅིག་ཅེས་སམ་འའགྲོ་བ་ཀུན་
གྱིས་ཡོངས་སུ་སྤྱོད་ཅིག་ཅེས་པའོ ། འགྲན་མི་ནུས་པའི་ཕྱིར་རྙེད་པ་འཕྲོགས་པ་རྒྱུ་མཚན་
དང་བཅས་པ་ནི། །གསར་བ་བདག་ཅག་ལ་འགྲན་མི་ནུས་པའི་ཕྱིར་རྙིང་པ་འདི་ཟིལ་གྱིས་
མནན་ནས་རྙེད་པ་བཅད་ཅིང་ཅི་སྟེ་ད་དུང་འདི་ལ་ཟས་ནོར་སོགས་ཀྱིས་རྙེད་པ་ཅུང་ཟད་ཡོད་
ཀྱང་གལ་ཏེ་ང་རྒྱལ་མེད་པར་སེམས་ཅན་ང་ཡི་སྟེ་གསར་པ་ངེད་རྣམས་ཀྱིས་བྱ་དགོས་པའི་ལས་
རྣམས་བསྒོ་བ་བཞིན་དུ་བྱེད་ན། དེའི་གླ་རྔན་དུ་རྙིང་པ་འདི་ལ་སྲོག་འཚོ་བར་ནུས་པའི་འཚོ་
བ་ཙམ་མམ་ཚེ་ཕྱེད་ཙམ་གྱི་ཟས་གོས་སོགས་ངན་ངོན་ཅུང་ཟད་ཅིག་བྱིན་ནས རྙེད་པ་ལྷག་མ་
གང་ཡོད་རྣམས་གསར་་་བདག་ཅག་གི་སྟོབས་ཀྱིས་བཙན་ཐབས་སུ་འཕྲོགས་ནས་དེ་དག་བླང་
བར་བྱ་ཡི་རྙིང་པ་ཁོ་ལ་ ྃངས་སྤྱོད་དུ་མི་དབང་ངོ། ། གཞན་ཡང་རྙིང་པ་འདི་ནི་བདེ་བའི་
ལོངས་སྤྱོད་ཐམས་ཅད་,. ས་ཉམས་པར་བྱ་ཞིང་། དེར་མ་ཟད་གསར་པ་བདག་ཅག་གིས་རང་
གི་མི་འདོད་པའི་སྡུག་བསྔལ་གྱི་ཁུར་ཐམས་ཅད་རྙིང་པ་འདིའི་སྟེང་དུ་སྤོས་ནས་གནོད་པའི་སྡུག་
བསྔལ་རྣམས་དང་རྟག་ཏུ་སྦྱར་བར་བྱའོ། ། རྙིང་པ་འདི་ལ་ཁྱོད་ཅིའི་ཕྱིར་དེ་ཙམ་སྡང་དེ་
ལྟར་བྱེད་པའི་རྒྱུ་མཚན་ཅི་ཡིན་སྙམ་ན། བྱང་སེམས་རྙིང་པ་འདི་ཡི་སྔར་ལན་བརྒྱ་ཕྲག་ཐམས་
ཅད་དུ་འཁོར་བར་འཁོར་བའི་གསར་པ་བདག་ཅག་རྣམས་ལ་བསྲེགས་ཤིང་བཅད་པ་དང་
བརྡེག་ཅིང་བསད་པ་ལ་སོགས་པའི་གནོད་པ་མི་བཟད་པ་དུ་མ་བྱས་པའི་ཕྱིར་རོ། ། དེ་ལྟར་
བདག་གཞན་བརྗེས་ནས་ཕྲག་དོག་སྒོམ་པ་སོགས་ཀྱི་དོན་ནི་འདི་ལྟར་ངེས་པར་བྱ་སྟེ། །སྔར་
གཞན་ཡལ་བར་དོར་ནས་དེ་ལ་བདེ་བ་སྒྲུབ་པ་སོགས་ལྟ་ཅི་མི་འདོད་པ་དང་གནོད་པའི་སྡུག་
བསྔལ་ཐམས་ཅད་དེ་དག་ལ་ཕར་བསྒྱུར་ནས་རང་ལ་མི་འོངས་བའི་ཐབས་བྱས་དེ་དག་ཕྲག་དོག་
255

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
དང་འགྲན་སེམས་སོགས་སྒོམ་པའི་ཡུལ་དུ་བྱས་ནས་ལས་ངན་དཔག་མེད་བསགས། རང་ལ་
གཅེས་པར་བཟུང་ནས་བདེ་བ་སྒྲུབ་པ་དང་སྡུག་བསྔལ་བསལ་ཐབས་བྱས་རང་ལ་ཕན་སུམ་
ཚོགས་པའི་ཡོན་ཏན་ཅི་ཙམ་བྱུང་ཡང་དེ་ལ་ཕྲག་དོག་དང་མི་བཟོད་པ་བྱེད་པ་ལྟ་ཅི་དེ་ཉིད་རྒྱུ་
མཚན་དུ་བྱས་ནས་གཞན་ལ་ཕྲག་དོག་སོགས་བསྒོམས་ནས་ཉེས་པ་བསགས་ད་ལྟ་རང་གཅེས་
འཛིན་སོགས་ཀྱི་ཉེས་དམིགས་ཤེས་ནས་བདག་གཞན་བརྗེ་སྒོམ་གྱི་སྐབས་འདིར་སྔར་རང་བཞིན་
དུ་གཞན་ལ་གཅེས་པར་བཟུང་ནས་བདེ་བ་སྒྲུབ་པ་དང་སྡུག་བསྔལ་བསལ་བའི་ཐབས་སོགས་ལ་
ཞུགས་སྔར་གཞན་བཞིན་དུ་རང་ཡལ་བར་དོར་ནས་བདེ་བ་སྒྲུབ་པ་སོགས་ལྟ་ཅི། རང་ལ་
གཅེས་འཛིན་བཅད་ནས་བདེ་སྐྱིད་སོགས་བྱུང་ན་ཕྲག་དོག་འགྲན་སེམས་ང་རྒྱལ་སྒོམ་པའི་ཡུལ་
དུ་བྱས་ནས་བློ་སྦྱོང་པ་འདི་ནི་བདག་གཅེས་འཛིན་ལ་དགྲར་བལྟས་ནས་རྩད་ནས་གཅོད་པ་དང་།
གཞན་གཅེས་འཛིན་ལ་ཡོན་ཏན་དུ་བལྟས་ནས་རང་རྒྱུད་ལ་སྐྱེས་པའི་ཐབས་བླ་ན་མེད་པ་ཡིན་
ཚུལ་ངེས་ཤེས་བསྐྱེད་དེ་བསྒོམ་པར་བྱ་དགོས་ལ་ཕྲག་དོག་འགྲན་སེམས་ང་རྒྱལ་ཞེས་ཉོན་མོངས་
པའི་མིང་གིས་བཏགས་ཀྱང་རང་གི་གཅེས་འཛིན་གྱི་གཉེན་པོ་ཁྱད་པར་ཅན་ཡིན་གྱི་སྤང་བྱའི་
ཕྱོགས་སུ་གཏོགས་པ་ནི་མ་ཡིན་ནོ ། བརྗེ་སྒོམ་གྱི་སྐབས་འདིར་ཡང་རྗེ་བླ་མ་ཤུ་བྷམ་ཤྲཱིའི་
གསུང་རྒྱུན་ལས་རེས་འགའ་འདི་ལྟར་འབྱུང་སྟེ དམན་སོགས་བདག་ཏུ་བྱས་པ་དང་སོགས་
ཀྱི་དོན་ནི། རང་ལས་དམན་པའི་གནས་སུ་དགྲ་བཞག་དགྲའམ་གཞན་མཐོ་བའི་གནས་སུ་
རང་བཞག་ལ་རང་མཐོ་བ་དེ་ལ་དགྲ་དམའ་བ་དེ་ཕྲག་དོག་སྒོམ་དུ་གཞུག བསྒོམ་ཏེ་གྲོལ་པ་ན་
དེ་ལྟར་བསྒོམས་པའི་འབྲས་བུ་འདི་འབྱུང་སྟེ། རང་མཐོན་པོར་བསྒོམ་གཞན་དམའ་བར་
བསྒོམ་པ་དེས་རང་ལ་ཕྲག་དོག་བྱས་པར་བསམ་པ་ལའང་འདི་ལྟ་བུའི་སྡུག་བསྔལ་འབྱུང་ན་
གཞན་ལ་ཕྲག་དོག་བྱེད་པ་ག་ལ་རིགས་ཞེས་ང་སམ་པས་༴།ག་དོག་རང་ཞིར་འགྱུར། དེ་བཞིན་
དུ་འགྲན་སེམས་སྒོམ་པ་ཡང་། རང་དང་མཉམ་པའི་དགྲའི་གནས་སུ་རང་ཉིད་བཞག་རང་གི་
གནས་སུ་དགྲ་དེ་བཞག་ལ་དགྲ་དེས་རང་ལ་ཕྱོགས་ཐམ ས་ཅད་ནས་འགྲན་པར་བསྒོམ། །དེ་
གྲོལ་བ་ན་དེ་ལྟར་བསྒོམ་པ་ལའང་རང་ལ་སྡུག་བསྔལ་འབྱུང་ན་གཞན་ལ་འགྲན་སེམས་བྱ་ག་ལ་
རུང་བསམ་པས་འགྲན་སེམས་རང་ཞིར་འགྱུར ང་རྒྱལ་བསྒོམ་པ་ཡང་རང་བས་དམའ་བའི་
གནས་སུ་བདག་ཉིད་བཞག རང་གི་གནས་སུ་རང་བས་དམའ་བ་དེ་བཞག་ལ་གཞན་མཐོ་བ་
དེས་རང་དམའ་བ་དེ་ལ་རིགས་དང་ཡོན་ཏན་སོགས་ཀྱི་སྒོ་ནས་ང་རྒྱལ་བྱེད་དུ་གཞུག བསྒོམ་
དེ་ཚར་བ་ན་དེ་ལྟར་བསྒོམས་པ་ལའང་འདི་ལྟའི་སྡུག་བསྔལ་འབྱུང་ན་གཞན་ལ་ང་རྒྱལ་བྱ་ག་ལ་
རིགས་བསམ་པས་ང་རྒྱལ་རང་ཞིར་འགྱུར་རོ། ། འདི་དག་ཞིབ་རྒྱས་སྤྱོད་འཇུག་ལྟར་དང་
བསྡུས་ཏེ་སྒོམ་པར་འདོད་ན། ། བདག་ལ་དེ་དག་སྡུག་སྨིན་ཅིང་། ། ཞེས་སོགས་རིན་ཕྲེང་
256 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ལས་གསུངས་པ་དང་། འགྲོ་བའི་སྡུག་བསྔལ་གང་ཅིའང་རུང་ཞེས་སོགས་ཀྱི་དོན་ལྟར་བསྒོམ་
ཞིང་ངག་ཏུའང་བརྗོད་པར་བྱའོ། ། སྒོམ་ཚུལ་འདི་འཇམ་དབྱངས་ས་པཎ་གྱི་གསུངས་ཐུབ་
པ་དགོངས་གསལ་ལས་འབྱུང་བ་ལྟར་ཡིན་ལ། སྤྱོད་འཇུག་འགྲེལ་པ་རྣམས་སུ་འདི་དང་སྒོམ་
ཚུལ་ཅུང་ཟད་མི་འདྲ་བ་ཙམ་སྣང་ཡང་རང་གི་བློ་ལ་གང་བདེ་བསྒོམས་པས་ཆོག་ཅེས་གསུངས་
སོ ། གསུམ་པ་བརྗེས་ནས་ཇི་ལྟར་སྒྲུབ་པ་ལ་གཉིས འཇམ་པོའི་སྒོ་ནས་གདམས་པ་དང་
རྩུབ་མོའི་སྒོ་ནས་ཚར་གཅོད་པའོ། ། དང་པོ་ནི ཡིད་ཁྱོད་རང་དོན་སོགས་ཏེ། དེ་ཡང་
བརྗེས་ནས་ཇི་ལྟར་སྒྲུབ་ཚུལ་ལ་སྤྱིར་བསམ་པས་སྒྲུབ་ཚུལ་དང་སྦྱོར་བས་སྒྲུབ་ཚུལ་གཉིས་ཡོད་ལ།
དེའི་དང་པོ་ནི་གོང་དུ། དམན་སོགས་བདག་ཏུ་བྱ་བ་དང་ཞེས་སོགས་ཀྱི་སྐབས་ནས་
བཟུང་བསྟན་པ་ཡིན་མོད། དེ་ལྟ་ནའང་ས་བཅད་འདིར་ནི་དེ་དག་ལ་གཉེན་པོའི་ཁྱད་པར་བྱེ་
བྲག་ཏུ་སྒོམ་པ་ཞེས་བསྟན་ལ། དེ་ཡང་བརྗེས་ནས་གཉེན་པོའི་བསམ་པ་ཁྱད་པར་ཅན་གྱི་སྒོ་
ནས་རྗེས་སུ་སྒྲུབ་ཚུལ་བསྟན་པའི་དོན་ཡིན་གྱི་དེ་ལས་གཞན་དུ་བསྟན་པ་མིན་ནོ། ། སྦྱོར་
བས་རྗེས་སུ་སྒྲུབ་ཚུལ་ནི། ག་ཏུ་གཞན་གྱི་རྟོག་ཆེན་བྱས་ནས་སོགས་ཀྱིས་བསྟན་པར་འགྲེལ་
བ་རྣམས་ནས་མཐུན་པར་གསུངས་སོ། ། འོན་ཀྱང་ས་བཅད་འདིའི་དངོས་བསྟན་གྱི་དབང་
དུ་བྱས་པས་བརྗེས་ནས་ཇི་ལྟར་སྒྲུབ་པ་འདི་ནས་བརྩམས་ཏེ་འཆད་ལ། དེ་ཡང་འཇམ་པོའི་སྒོ་
ནས་གདམས་པ་དང་། རྩུབ་མོའི་སྒོ་ནས་ཚར་བཅད་པ་གཉིས་ཀྱི་དང་པོ་ནི། སྔར་ཡང་
གཅེས་པར་བཟུང་པའི་ཉེས་པ་ལ་སྨད་པ་ནི། བྱང་སེམས་རྙིང་པ་རང་གི་ཡིད་རྨོངས་པ་ཁྱོད་ཀྱི་
ཐོག་མ་མེད་པ་ནས་རང་གི་དོན་ཕུན་སུམ་ེ གས་པ་ཞིག་བྱེད་པར་འདོད་ནའང་དེའི་ཐབས་ལ་
རྨོངས་པར་གྱུར་ནས་གཞན་ཡལ་བར་དོར་རང་ཉིད་ལ་ཆགས་པས་གཅེས་པར་བཟུང་ནས་
ཐབས་མ་ཡིན་པ་ལ་ཞུང ས་པས་བ༑ལ་བ་གྲངས་མེད་དུ་པ་འདས་པར་གྱུར་ཀྱང་གཞན་དོན་
ལྟ་ཅི་རང་དོན་ཙམ་ཡང་མ་འགྲུབ པར་དཀའ་བ་དོན་མེ ད་ཀྱི་ངལ་བ་ཆེན་པོ་ཉམས་སུ་མྱོང་བར་
གྱུར་ལ་དོན་མ་གྲུབ་ཙམ་དུ་མ་ཟད་འབད་རྩོལ་ཆེན་པོ་དེ་ལྟ་བུས། བདག་རྙིང་པ་ཁྱོད་ཀྱིས་
རང་ཉིད་ཡུན་རིང་པོར་མྱོང་དགོས་པའི་འཁོར་བའི་༔ག་བསྔལ་མི་བཟད་པ་འབའ་ཞིག་་་་་
བསྒྲུབས་པར་ཟད་ཀྱི་དེ་ལས་གཞན་དུ་དགོས་པའི་དོན་ཅེ་ཡང་མ་གྲུབ་པ་འདི་ནི་འགྱོད་པ་མི་
བཟད་པའི་གནས་སོ་བདག་རྙིང་པ་རང་གིས་རང་ལ་ཁྲེལ་འདས་བྱས་ནས་འཇམ་པོའི་སྒོ་ནས་
གདམས་ཏེ་དེའི་དོན་ཡང་ཡང་སེམས་པར་བྱེད་པའོ། འདི་ནས་བཟུང་སྟེ་བདག་དང་
གཞན་ཞེས་པ་དེ་དང་དེའི་སྒྲ་དྲང་པོར་བཟུང་བར་བྱའོ། གཞན་གཅེས་འཛིན་གྱི་བསམ་པ་
ལ་ཡོན་ཏན་འབྱུང་བས་བསྔགས་པ་ནི སྔར་དེ་ལྟར་བྱས་པ་ཀུན་འད ན་མོད་དེ་ཕྱིན་ཆད་
ཅི་ལྟར་བྱ་སྙམ་ན། རང་གཅེས་པར་བཟུང་ན་སྡུག་བསྔལ་འབའ་ཞིག་ལ་སྤྱོད་དགོས་པའི་ཚུལ་
257-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
དེ་ལྟར་ཤེས་བར་བྱས་ནས་ཕྱིན་ཆད་གཞན་གཅེས་པར་བཟུང་ནས་ངེས་པར་སེམས་ཅན་གཞན་
དག་གི་དོན་ཁོ་ན་སྒྲུབ་པ་ལ་རབ་ཏུ་སྤྲོ་བས་འཇུག་པར་གྱིས་ཤིག་དང་ཐུབ་པ་ཐམས་ཅད་
མཁྱེན་པའི་བཀའ་ལ་ནི་རྫུན་མི་མངའ་ཞིང་ཚད་མ་ཡིན་ཕྱིར་བསྟན་བྱའི་དོན་ལ་ནམ་ཡང་མི་བསླུ་
བས་ན རང་ཡལ་བར་དོར་གཞན་གཅེས་པར་བཟུང་ནས་བདག་གཞན་བརྗེ་བར་བྱས་པ་དེ་
ཡི་ཡོན་ཏན་ནམ་ཕན་ཡོན་ནི་ཕྱིས་ལམ་ལྔ་ས་བཅུའི་སྐབས་སུ་རིམ་གྱིས་མཐོང་བའང་སངས་རྒྱས་
པའི་དུདུས་སུ ཐོང་བར་འགྱུར་ཏེ་གཞན་དོན་བྱས་པས་རང་དོན་མཐར་ཕྱིན་པར་འགྱུར་བ་འདི་
རྟེན་འབྲེལ་གྱི་ཆེ་བ་ཡིན་པས་སོ། ། གལ་ཏེ་རང་གི་ཡིད་ཁྱོད་ཀྱིས་བདབདག་གཞན་བརྗེ་བ་འདི་
ཚེ་རབས་ཆེས་སྔ་མ་ཞིག་གི་དུས་སུ། རང་གཅེས་འཛིན་གྱི་བསམ་པ་དེ་གཞན་ལ་སྤོས་ནས་
བདག་གཞན་བརྗེ་བའི་ལས་འདི་བྱས་པར་གྱུར་ན་ནི། ཆེས་སྔ་བ་ཞིག་ཏུ་སངས་རྒྱས་ཟིན་ནས་
རང་གི་དོན་ཐམས་ཅད་ཕུན་སུམ་ཚོགས་པ་གྲུབ་པར་གྱུར་པའི་བདེ་བ་ཁོ་ན་ལ་སྤྱོད་པར་འགྱུར་
བ་གདོན་མི་ཟ་ཡི་དེ་ལྟར་མིན་པར་སྡུག་བསྔལ་ཁོ་ན་མྱོང་དགོས་པ། ད་ལྟའི་གནས་སྐབས་ངན་
པ་འདི་འདྲ་བར་འགྱུར་མི་སྲིད་ངེས་པས་ན་སྔར་དེ་ལྟར་མ་བྱས་པས་དོན་མེད་ཀྱི་བྱ་བས་དུས་
འདས་ཤིང་སྡུག་བསྔལ་མཐའ་ཡས་པ་མྱོང་བ་ལ་བསམ་ནས་འགྱོད་པ་བསྐྱེད་ཅིང་དེང་ནས་
བདག་གཞན་བརྗེ་བ་སྒོམ་པ་ལ་འབད་པར་བྱའོ་དེས་ན་གཞན་གཅེས་འཛིན་གྱི་བསམ་པ་
བསྐྱེད་པར་གདམས་པ་ནི། བདག་གཞན་བརྗེ་བ་བསྐོམས་ཀྱང་གཞན་ལ་རང་དང་འདྲ་བའི་
བློ་ཇི་ལྟར་སྐྱེ་སྙམ་ན་གཞན་གཅེས་བར་བཟུང་ནས་གོམས་པར་བྱས་ན་དེ་ལྟའི་བློ་སྐྱེ་བར་ངེས་པ་
དེ་ལྟ་བས་ན་འདི་ལྟར་གོམས་པར་བྱ་སྟེ་གཞན་ཕ་དང་མ་དག་གི་ཁུ་བ་དང་ཁྲག་གི་ཐིགས་པ་
འདྲེས་པ་ཉེ་བར་སྨིན་པ་ལས་གྲུབ་པའི་ལུས་འདི་གཞ་་གྱི་ལུས་ཀྱི་ཆ་ཤས་ལས་གྲུབ་པ་ཡིན་ཡང་
སྔོན་གོམས་པའི་དབང་གིས་དེ་ལ ཡིད་ཁྱོད་ཀྱིས་དག་གི་ལུས་སོ་ཞེས་ངར་འཛིན་བྱས་པ་
ལྟར། དེ་བཞིན་དུ་སེམས་ཅན་གཞན་ལའང་རང་ཉི༔ ་བཞིན་དུ་གཅེས་པར་འཛིན་པ་རིང་དུ་
འབད་ནས་གོམས་པར་གྱིས་ཤིག་དང་གོམས་པ་མཐར་ན་ནས་བདག་གཞན་བརྗེ་བ་ལ་དཀའ་
ཚེགས་མེད་པ་སངས་རྒྱས་བྱང་སེམས་རྣམས་བཞིན་དུ་ར་བར་ངེས་སོ་ཞེས་པའོ། དེའང་
བློ་མ་སྦྱངས་པའི་སྐབས་བྱང་སེམས་ཀྱི་སྤྱོད་པ་རླབས་པོ་ཆེ་ཤིན་ཏུ་བྱ་དཀའ་བ་ཐོས་ན་གདུང་པ་
བསྐྱེད་པ་རྣམས་ནི་ལས་དང་པོ་པ་དག་ལྟ་ཅི་སེམས་དཔའ་ཆེན་པོ་རྣམས་ཀྱིས་ཀྱང་དང་པོ་ནས་
སྐུ་ཉམས་སུ་བཞེས་པར་མི་ནུས་པའི་ཚུལ་ཤེས་པར་བྱས་ནས་སྨོན་པའི་ཡུལ་ཚུན་ཆད་དུ་ཡང་ཡང་
གོམས་པར་བྱས་ན་མ་གོམས་པའི་སྐབས་སུ་ཆེས་དཀའ་བ་ལྟར་སྣང་ཡང་བློ་གོམས་པའི་རྗེས་སུ་
བྱེད་པས་ཕྱིས་ནམ་ཞིག་གི་ཚེ་བྱང་སེམས་ཆེན་པོ་གཞན་རྣམས་ལྟར་འབད་རྩོལ་ལ་མི་ལྟོས་པར་དེ་
ལ་ངང་གིས་འཇུག་པ་༣འོང་བབས། དང་པོ་ནས་གོམས་པར་བྱ་བ་གལ་ཆེ་ཡི་དེ་ལྟ་བུ་ལ་ད་ལྟ་
258

སྤྱོད་འཇུག་འགྲེལ་གསལ་བྱེད་ཉི་ཟླའི་སྣང་བ།
དངོས་སུ་འཇུག་མི་ནུས་པར་མཐོང་ནས་དེ་ལ་བློ་སྦྱོང་པའི་གོམས་པ་ཙམ་ཡང་དོར་ན་དེ་ལྟའི་
ལམ་རྣམ་པར་དག་པ་ལས་ཀྱང་ཆེས་འགྱངས་པར་གསུངས་སོ། ས་ན་དངོས་སུ་ཉམས་སུ་
ལེན་མི་ཐུབ་པ་རྣམས་ནས་ཀྱང་སྨོན་པའི་ཡུལ་ཚུན་ཆད་དུ་བྱས་ནས་དེའི་ཕྱོགས་ལ་བློ་སྦྱོང་བར་
བྱ་བ་ཤིན་ཏུ་གལ་ཆེ་བར་གསུངས་སོ ། དེ་ཡན་ཆད་ཀྱིས་བདག་གཞན་བརྗེས་ནས་བསམ་
པས་སྒྲུབ་ཚུལ་རྒྱས་པར་བསྟན་ལ། དེ་ནས་སྦྱོར་བས་རྗེས་སུ་སྒྲུབ་ཚུལ་འཆད་པའི་སྐབས་
འདིར་སྒྲུབ་ཚུལ་དངོས་རྒྱས་པར་སྟོན་པ་ལ། རང་གི་ལེགས་ཚོགས་གཞན་ལ་གཏོང་བ་ནི
དེ་ལྟར་གཞན་ཕན་གྱི་བསམ་པ་སྦྱངས་པ་སྔོན་དུ་བཏང་སྟེ་དེ་ནས་སྦྱོར་བས་སེམས་ཅན་གཞན་
གང་ལ་འདོད་པའི་དངོས་པོ་ཅི་ཞིག་གིས་ཕན་སྙམ་དུ་སེམས་ཅན་གཞན་གྱི་དོན་འབའ་ཞིག་ལ་
རྟོག་ཆེན་ཏེ་ལྐོག་ཏུ་ལྟ་རྟོག་བྱེད་མཁན་གྱི་ཉུལ་མའམ་བྱ་ར་བ་ལྟ་བུ་བྱས་ནས་ནི། །བདག་གི་
ལུས་ལ་ཉེ་བར་མཁོ་བའི་ཡོ་བྱད་ཟས་གོས་སོགས་གཞན་ལ་ཕན་པ་སྒྲུབ་པའི་ཆ་རྐྱེན་དུ་རུང་པ་ཅི་
དང་ཅི་སྣང་བ་དེ་དང་དེ་ཉིད་རང་གི་བློས་རང་ལ་འཕྲོགས་ཏེ་ང་ཡིར་འཛིན་པ་བཅད་པར་བྱས་
ནས། ཡིད་ཁྱོད་ཀྱིས་སེམས་ཅན་གཞན་ལ་ཕན་པ་དང་བདེ་བར་བྱ་བའི་དོན་ཉིད་དུ་སྤྱོད་ཅིག་
ཅེས་འཇམ་པོའི་སྒོ་ནས་རང་ལ་གྲོས་འདེབས་པའོ། ། གཞན་ཡང་སྐབས་སྐབས་སུ་རང་ལ་
ཕྲག་དོག་བསྐྱེད་ནས་རང་གི་བདེ་སྐྱིད་སོགས་གཞན་ལ་གཏོང་བར་བྱ་སྟེ། འདི་ལྟར་བྱང་
སེམས་བདག་ནི་ཡོ་བྱད་སོགས་ཕུན་སུམ་ཚོགས་པའི་བདེ་སྐྱིད་དང་ལྡན་ཞིང་སེམས་ཅན་གཞན་
ནི་སྡུག་བསྔལ་ལ་སྤྱོད་པས་དེ་ལྟར་མི་སྐྱིད་ལ། བདག་ནི་རིགས་གཟུགས་སྟོབས་འབྱོར་མངའ་
ཐང་སོགས་ཀྱི་ཡོན་ཏན་གྱིས་ཕྱུག་པས་མཐོ་ལ་གཞན་ནི་དེ་ལས་ལྡོག་པས་དམའ་བ་དང་
བདག་ལ་ནི་ཕན་འདོགས་བྱེད་མཁན་མང་ལ་གཞན་ལ་ནི་དེ་ལྟར་བྱེད་པ་མིན་ནོ་ཞེས་སམ།
ཡང་ན་བདག་ནི་རང་ལ་ཕན་པའི་དགེ་བའི་ལས་བྱེད་{ས་བདེ་ལ་ཀཞན་ནི་དེ་ལྟར་མི་བྱེད་པས་
བདེ་བ་མིན་པས་ན། དེ་ལྟ་བདག་སྐྱིད་ཅིང་མཐོ་དྲ༴ ས་པ་དང་༴། ཞན་སྡུག་ཅིང་དམའ་དྲགས་
པ་སོགས་འདི་ལྟ་བུ་ཆེས་མི་འོས་པས་བདག་གི་བདེ་སྐྱི༔ ་སོགས་ལེགས་པའི་ཆ་ཐམས་ཅད་གཞན་
ལ་གཏོང་རིགས་སོ། ཞེས་བདག་རང་གིས་རང་་་ཕྲག་དོག་ཅིས་མི་བྱེད་དེ་བྱེད་རིགས་སོ་
ཞེས་པའོ ། རང་བདེ་བ་དང་བྲལ་ནས་སྡུག་བསྔལ་ལ་སྦྱར་བ་ནི། བྱང་སེམས་བདག་ནི་
ཟས་གོས་སོགས་འདོད་ཡོན་ལ་སྤྱོད་པའི་བདེ་བ་དང་བྲལ་བའམ་ཕྲལ་བར་གྱིས་ཏེ། སེམས་
ཅན་གཞན་ལ་ཕར་ཐོངས་ལ་སེམས་ཅན་གཞན་གྱི་སྡུག་བསྔལ་གྱི་ཁུར་གང་ཡོད་ཚུར་བླངས་ནས་
བདག་ལ་སྦྱོར་བར་གྱིས་ཤིག བདེ་དང་ཞེས་པའི་དང་སྒྲས་བསྡུས་པའི་བདེ་བའི་རྒྱུ་དགེ་བ་
དང་ཡང་བྲལ་བར་གྱིས་ལ་གཞན་ལ་ཐོངས་ཞེས་བཤད་པའང་ཡོད་དོ། གནས་སྐབས་གང་
གི་ཚེ་འདི་ནི་ཅི་བྱེད་ཅེས་བྱང་སེམས་རང་གིས་ཀྱང་སེམས་ཅན་ལ་གནོད་པ་ཅི་བྱེད་ལ་བྱ་ར་བྱས་
259-

༄༅།།གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ནས། .བདག་རང་གི་སྒོ་གསུམ་གྱི་སྐྱོན་གྱི་ཆ་ཐམས་ཅད་ལ་བརྟག་ཅིང་དཔྱད་པར་གྱིས་ལ་སྤྱོད་
པ་ཕྱིན་ཅི་ལོག་བྱེད་པར་སྣང་ན་སྔར་དེ་ཙམ་གྱི་སྡུག་བསྔལ་མྱོང་བ་ལ་མི་འཇིགས་པར་ད་དུང་
ཡང་རང་སྡུག་བསྔལ་ལ་སྦྱོར་རམ་ཞེས་རང་ལ་ཁྲེལ་བདས་བྱས་ནས་རང་གི་སྐྱོན་རྣམས་དངོས་
བཟུང་ནས་སྤོངས་བར་གྱིས་ཤིག གཞན་གྱིས་རང་ལ་གནོད་འཚེ་སོགས་ཀྱིས་ཉེས་པ་བྱས་ན་
ཡང་། རང་གིས་ལས་ངན་བསགས་པའི་དབང་གིས་བྱས་པ་ཡིན་པར་ཤེས་ནས་འདིས་མ་ལན་
རང་གིས་ལན་ནོ་ཞེས་བྱང་སེམས་རང་གི་སྐྱོན་དུ་བསྒྱུར་པར་བྱོས་ལ དེའི་འབྲས་བུ་མི་འདོད་
པ་དེ་ཡང་རང་གིས་མྱོང་བར་གྱུར་ཅིག་སྙམ་དུ་རང་ལ་ལེན་པ་སྟེ་བདག་གིས་གཞན་ཉེས་པ་ཆེན་
པོ་བྱས་པ་ལྟ་ཞོག་ཉེས་པ་ཆུང་ངུ་བྱས་པ་དག་ཀྱང་། མི་འཆབ་པར་སྐྱེ་བོ་མང་པོ་ལ་རབ་ཏུ་
ཤོགས་ཞེས་ཏེ། བདག་གི་ཉེས་པ་འདི་ལྟ་བུ་ཞིག་བྱས་སོ་ཞེས་ཁས་བླངས་ནས་འགྱོད་པས་
བཤགས་པར་གྱིས་ལ་ཕྱིས་མི་བྱེད་པས་སྡོམ་སེམས་བསྟེན་ཅིག རང་དམའ་བའི་གནས་སུ་
འཇོག་པ་ནི སྐྱེ་བོ་གཞན་〕 ས་གཞན་གྱི་ཡོན་ཏན་གྱི་གྲགས་པ་བརྗོད་པ་ཐོས་པ་ན། རང་
གིས་ཀྱང་དེ་དག་གི་སྙན་པ་དང་གྲགས་པ་ལྷག་པར་བརྗོད་པར་བྱས་པས རང་གི་སྙན་པ་དང་
གྲགས་པ་ཟིལ་གྱིས་ནོན་ནས་མི་མངོན་པར་གྱིས་ཞེས་པ་སྟེ། ང་རྒྱལ་མི་བྱ་བར་རང་སྙན་གྲགས་
དང་མི་ལྡན་པའི་དམན་པའི་གནས་སུ་འ པ་དང་ཡང་རང་ལ་བསྟོད་གྲགས་བྱུང་ན་ང་བས་
ཀྱང་ལྷག་པ་གཞན་འདི་ལྟ་བུ་ཡོད་ཅེས་གཞན་གྱི་གྲགས་པ་དེ་བས་ཀྱང་ལྷག་པར་བརྗོད་པས་རང་
གི་གྲགས་པ་དེས་ཟིལ་གྱིས་ནོན་ཅི ་ཅེས་བཤད་ཀྱངག་གོ། དེ་བཞིན་དུ་བདག་ནི་བྲན་གྱི་
ནང་ནས་ལྷག་པར་དམན་པའི་ལས་བྱེད་དགོས་པའི་ཐ་ལྟར་ང་རྒྱ པ་མེད་པར་དམན་ས་བཟུང་
ནས་སེམས་ཅན་གཞན་ལ་རྗེ་བོ་ལྟ་བུའི་འདུ་ཤེས་བཞ ་ནས་དེ་དག་གིས་བྱ་དགོས་པའི་དོན་
རྣམས་ཀུན་བྱེད་པ་ལ་རང་ཉིད་བཀོལ་བར་གྱིས་ཤིག རེས་འག ་རང་ལ་ཐོས་པ་དང་ཚུལ་
ཁྲིམས་སོགས་ཡོན་ཏན་གྱི་ཆ་ཅུང་ཟད་རེ་མཐོང་ཡང་བ༔ ག་འདི་༑་སྐྱོན་མང་པོ་ཅན་གྱི་རང་
བཞིན་དུ་འདུག་པར་ཤེས་ཏེ། གློ་བུར་དུ་བྱུང་བའི་ཡོན་ཏན་གྱི་རྣམ་པ་ཅུང་ཟད་རེ་མཐོང་བའི་
ཆས་རང་ལ་ནམ་ཡང་མི་བསྟོད་པར། བྱང་སེམས་བདག་རྙེད་འདི་ཡི་ཡོན་ཏན་གྱི་ཆ་མི་བརྟན་
པ་གློ་བུར་པ་དེ་ཅི་ནས་ཀྱང་སྐྱེ་བོ་འགས་ཀྱང་མི་ཤེས་པའི་ཐབས་སུ་སྦ་ཞིང་གསང་པ་ལ་
འབད་པ་དེ་ལྟར་གྱིས་ཤིག་ཅེས་ཏེ་ང་རྒྱལ་བཅག་ནས་རང་གི་ཡོན་ཏན་མི་བསྒྲགས་པར་དམན་
པའི་གནས་སུ་འཇོག་པ་སྟེ་བསྟོད་ན་ཁེངས་སེམས་སྐྱེ་ལ་དེས་རང་ཉིད་ཉམས་པར་འགྱུར་བའི་
ཕྱིར་དེ་སྐད་བརྗོད་པའོ། ། དེ་ལྟར་བདག་གི་ཉེས་པ་བསྒྲགས་ཏེ་འཆགས་དགོས་པ་དང་
གཞན་གྱི་སྐྱོན་མི་འཚོལ་ཞིང་ཕ་རོལ་གྱི་ཉེས་པ་བྱས་པའང་རང་གི་སྐྱོན་དུ་བསྒྱུར་བ་དང་རང་གི་
ཡོན་ཏན་གྱི་ཆ་མི་བསྒྲགས་ཤིང་སྦས་ནས་དམན་ས་འཛིན་པ་དང་གཞན་གྱི་ཡོན་ཏན་བསྒྲགས་
-260 —

སྤྱོད་འཇུག་འགྲེལ་བ་བྱང་ཆུབ ལ་བྱེད་ཉི་ཟླའི་སྣང་བ།
ནས་གྲགས་པ་དང་ལྡན་པར་བྱ་དགོས་པའི་ཚུལ་ནི། ཇོ་བོ་རྗེས བདག་གི་ཉེས་པ་བསྒྲག་བྱ་
ཞིང་། ། གཞན་གྱི་འཁྲུལ་བ་བཙལ་མི་བྱ། བདག་གི་ཡོན་ཏན་སྦ་བྱ་ཞིང་གཞན་
གྱི་ཡོན་ཏན་བསྒྲག་པར་བྱ། ཞེས་དང་། མཐོ་ལ་ཕུན་ཚོགས་ཕྲག་དོག་མེད། ། གྲོགས་
དང་དམན་པ་བརྙས་ཐབས་དང་། ། ཁྱད་དུ་བསད་པ་ཉིད་མི་བྱ། ། རང་སྐྱོན་གཞན་གྱི་
ཡོན་ཏན་བསྒྲགས ། གཞན་སྐྱོན་མི་གླེང་རང་མི་བསྟོད། ཅེས་སོ། སྦྱོར་བས་སྒྲུབ་
ཚུལ་བསྡུས་ཏེ་བསྟན་པ་ནི། མདོར་ན་སྔར་ཐོག་མ་མེད་པ་ནས་རང་ལ་གཅེས་པར་བཟུང་སྟེ་
བདག་འབའ་ཞིག་གི་བདེ་བ་སྒྲུབ་པའི་དོན་གྱི་ཕྱིར་དུ། ཡིད་ཁྱོད་ཀྱིས་སེམས་ཅན་གཞན་ལ
གནོད་པའི་རྣམ་གྲངས་ཇི་སྙེད་ཅིག་བྱས་པ་གང་དང་གང་ཡིན་པའི་གནོད་པའི་སྡུག་བསྔལ་དེ་
དང་དེ་ཐམས་ཅད་ནི་ཕྱིན་ཆད་སེམས་ཅན་གཞན་རྣམས་ཀྱི་བདེ་བ་སྒྲུབ་པའི་དོན་གྱི་ཕྱིར་དུ
བདག་ཉིད་ལ་ཕྱིར་འབབ་པར་གྱིས་ཤིག་སྙམ་དུ་བསམ་པར་བྱའོ། ། དེ་ལྟ་བུའི་གཞན་གྱི་སྡུག་
བསྔལ་གྱི་ཁུར་བདག་གིས་འཁུར་མི་ནུས་སོ་སྙམ་ན བྱང་སེམས་བདག་འདི་ནི་གཉའ་དྲག་སྟེ་
ཐོད་རྒྱལ་དུ་ཕོད་ཁམ་ཆེ་བའམ་ཁོང་ཤེད་ཆེ་བའི་ཚུལ་དུ། ཞེད་བསྐྱེད་པར་བྱས་ནས་ནི་གནས་
པར་མི་བྱ་སྟེ། དཔེར་ན་བག་མ་གསར་པའི་ཚུལ་བཞིན་དུ། རང་གཅེས་འཛིན་གྱིས་རང་
དོན་སྒྲུབ་པ་སོགས་བྱ་མི་འོས་པ་ལ་འཇུག་པ་ལ་འཛེམ་བག་བྱ་བའི་ངོ་ཚ་བ་དང་དེ་ལྟའི་བྱ་མི་འོས་
པའི་ཉེས་པ་བྱས་ནས་གཞན་གྱིས་སྨད་དུ་དོགས་པའི་འཇིགས་པ་སྟེ་ཁྲེལ་ཡོད་པའམ་ཉེས་པའི་
རྣམ་སྨིན་ལ་འཇི ཤས་པ་དེ་ལ་པེ་འཇུག པའི་བག ཡོད་པར་བྱས་ནས་དབང་བོའི་སྒོའམ་སྤྱོད་ལམ་
ཐམས་ཅད་བསྡམས་ཏེ་ཉེ་༴ ར་བཞག་པར་བྱརྔོ་ཞེས་ཏེ། གཞན་གྱི་གནོད་པའི་སྡུག་བསྔལ་
ཐམས་ཅད་བདག་གིས་བླང་ནས་ཁེངས་དྲེགས མེད་པར་ཉམ་ཆུང་བྱས་ནས་དམན་པའི་གནས་
ལྷུར་བླངས་དེ་གནས་དགོས་ཞེས་པའོ། ། གཞན་ཡང་སྔར་བཤད་པ་ལྟར་གྱི་གཞན་དོན་གྱི་
བསམ་པ་དེ་བྱ་ལ་སྦྱོར་བས་ཀྱང་དེ་ལྟར་གནས་བར་བྱ་ང་བསམ་སྦྱོར་གཉིས་ཀ་གཞན་དོན་ལ་
བཀོལ་དུ་རུང་བར་བྱ་ལ། གཉེན་པོ་དེ་ལས་གཞན་དུ་ལྕགས་ཀྱུ་མེད་པའི་གླང་བོ་ལྟར་རང་
འདོད་ཀྱི་བསམ་སྦྱོར་གཉིས་པོའི་དབང་དུ་གྱུར་ནས་རང་དོན་ཁོ་ན་ལས་གཞན་དོན་ལ་མི་འཇུག་
པ་དེ་ལྟར་སེམས་ཁྱོད་ཀྱིས་ནམ་ཡང་མི་བྱ་བ་སྟེ བྱ་མི་འོས་པ་ཡིན་ནོ་ཞེས་དེ་ལྟར་རང་གི་
སེམས་འདི་ནི་དྲན་ཤེས་སོགས་ཀྱིས་ལས་སུ་རུང་བར་བྱས་ཏེ་རྟ་དུལ་བ་བཞིན་དུ་དབང་དུ་བྱ་སྟེ།
འཇུག་ལྡོག་གི་ཚུལ་དེ་ལས་འདས་ནས་དབང་དུ་མ་གྱུར་བར་གཞན་དུ་གྱུར་ན་སེམས་ཁྱོད་གཉེན་
པོའི་སྟོབས་ཀྱིས་ཚར་གཅད་པར་བྱའོ ། གཉིས་པ་རྩུབ་མོའི་སྒོ་ནས་ཚར་གཅོད་པ་ལ་གཉིས།
ཡིད་ཚར་གཅོད་པ་དང་ལུས་ཚར་གཅོད་པའོ། ། དང་པོ་ནི། འོན་ཏེ་དེ་ལྟར་སོགས་ཏེ
དེ་ཡང་འདི་ཡན་ཆད་ནི་བདག་གཞན་བརྗེས་ནས་སྦྱོར་བས་རྗེས་སུ་སྒྲུབ་ཚུལ་དངོས་ཡིན་ལ་དེའི་
- 261

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
དུས་སུ་སེམས་དབང་དུ་མ་གྱུར་ན་ཚར་བཅད་ནས་སེམས་དབང་དུ་བྱ་ཚུལ་ལ། རང་དོན་སྒྲུབ་
ན་ཚར་གཅོད་པ་ནི། །འོན་ཏེ་བཤད་མ་ཐག་པ་དེ་ལྟར་རང་གིས་རང་ལ་འཇམ་པོའི་སྒོ་ནས་
བསྒོས་ཏེ་གདམས་ཀྱང་ནི རང་གིས་སེམས་ཁྱོད་ཀྱིས་དེ་ལྟར་ཚུལ་བཞིན་དུ་ཉམས་སུ་ལེན་
པར་མི་བྱེད་པར་ཉོན་མོངས་པའི་དབང་མེད་དུ་བྱས་པ་སོགས་ལ་བསྙད་བཏགས་ནས་རང་དོན་
སྒྲུབ་པ་ལ་འཇུག་གཞན་དོན་སྒྲུབ་པ་ལ་མི་འཇུག་པ་དེ་ལྟ་བུའི་ཚུལ་གྱིས་བླང་དོར་ཕྱིན་ཅི་ལོག་ཏུ་
ཞུགས་པར་གྱུར་ན། ལུས་བེམ་པོ་ཡིན་པས་ཉེས་པ་མེད་ཀྱི་རང་གཅེས་འཛིན་གྱི་སེམས་ཉོན་
མོངས་ཅན་ཁྱོད་ལ་འདི་ཕྱིའི་ཉེས་པ་དང་སྐྱོན་གྱི་ཧྲཱིཿ །ས་ཡོད་དོ་ཅོག་ཀུན་བརྟེན་པས་ན། སྤང་
བྱར་གྱུར་བའི་ཉོན་མོངས་པ་ཅན་གྱི་སེམས་ཁྱོད་ཉིད་གཉེན་པོའི་སྟོབས་ཀྱིས་ཚར་བཅད་པར་བྱ་
བར་ཟད་དེ་ཉེས་པའི་རྩ་བ་ཁྱོད་ལས་གཞན་མེད་པས་སོ ། ཞེས་རང་གི་སེམས་རང་ལས་ཐ་
དད་པ་བཞིན་དུ་བརྟགས་ནས་གདམས་པ་བཞིན་མི་བྱེད་ན་ཚར་གཅོད་འོས་པར་བསྟན་པའོ། །
ཚར་གཅོད་མི་ནུས་སོ་སྙམ་ན། རང་ཁོ་ན གཅེས་པར་འཛིན་པའི་ཉོན་མོངས་པ་ཅན་གྱི་སེམས་
ཁྱོད་ཀྱིས་རྒྱུ་ལས་ངན་མང་དུ་བསགས་ནས་འབྲས་བུ་ངན་སོང་གསུམ་སོགས་ལོག་པར་ལྟུང་བའི་
གནས་སུ་ཁྲིད་དེ་སྡུག་བསྔལ་མི་བཟད་པ་དུ་མ་ལ་སྦྱར་ནས་ཁོ་བོ་གནས་སྐབས་གང་དུའམ་གར་
བརླག་པར་བྱས་པའི། སྔོན་གྱི་དུས་དེ་ནི་ཁྱོད་ཀྱི་རང་བཞིན་མ་མཐོང་བས་ཉེས་པའི་རྩ་བར་མ་
ཤེས་པའི་དུས་གཞན་ཡིན་ལ་ངེའི་དུས་སུ་ཁྱོད་སྟོབས་དང་ལྡན་པས་ཁོ་བོ་ལ་གནོད་པའི་གླགས་
རྙེད་ནའང ད་ནི་སྔར་ད ང་མི་༴ ཚུངས་ཏེ་ངས་ཁྱོད་ཀྱི་རང་བཞིན་མཐོང་ནས་ཉེས་པ་ཐམས་ཅད་
གྱི་རྩ་བ་ཡིན་པར་ཤེས་ནས་ད་ཁྱོད་ལས་ངན་བསགས པའི་ཕྱིར་ལོག་པའི་ལམ་གང་དུ་འགྲོ་སྟེ་
གང་དུ་ཡང་འགྲོ་དབང་མེད་ལ འབྲོས་པར་ཡང་མི་ནུས པས་ཁྱོད་ཀྱིས་གླགས་ཅུང་ཟད་ཀྱང་མི་
རྙེད་ལ། ཁོ་བོས་ཁྱོད་ཀྱི་རང་བཞིན་ཤེས་ནས་སྟོབས དང་ལྡན་པར་གྱུར་པས་ན་རང་གཅེས་
པར་བཟུང་ནས་བདག་དོན་འབའ་ཞིག་བྱེད་པའི་ཉོན་མོངས་པ་ཅན་གྱི་སེམས་ངན་པ་ཁྱོད་ཀྱི་
དྲེགས་པའམ་ཁོང་ཤེད་ཀུན་གཉེན་པོའི་སྟོབས་ཀྱིས་རྩ་བ་ནས་གཞོམ་པར་བྱའོ དེས་ན་
རང་གཅེས་འཛིན་ཁྱོད་ཀྱིས་ད་དུང་ཡང་ངན་པ་ལང་ཤོར་ལ་སོང་བའི་དབང་གིས་སྔར་བཞིན་དུ་
བདག་ལ་རང་གི་དོན་འབའ་ཞིག་བྱར་ཡོད་སྙམ་པ་དང་། བྱེད་དབང་ཡོད་སྙམ་དུ་སེམས་པའི་
བསམ་པ་ངན་པ་ཐ་ཆད་དེ་དོར་ཅིག་ད་ནི་རང་དོན་འབའ་ཞིག་ཅུང་ཟད་ཀྱང་བྱར་མེད་ལ་བྱེད་
དུའང་མི་གཞུག་གོ། ཞེས་ཚར་གཅོད་ནུས་པའི་བཀའ་ཉན་པར་བསྐུལ་བའོ། གཞན་དོན་
སྒྲུབ་པ་ལ་སྦྱར་བ་ནི། རང་དོན་སྒྲུབ་ཏུ་མེད་པ་ཅིའི་ཕྱིར་སྙམ་ན། བདག་གཞན་ཕན་ཚུན་
བརྗེ་བའི་སྒོ་ནས་བདག་གིས་སེམས་ཅན་གཞན་རྣམས་ལ་ཁྱོད་བཙོངས་ཟིན་གྱིས་སམ་བཙོང་
གིས། ད་ནི་རང་ལ་མི་དབང་པར་གཞན་ཁོ་ན་ལ་དབང་བ་ཡིན་པས་སེམས་ཁྱོད་ཀྱིས་ཀྱང་དེ་
262-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ལྟར་ཤེས་པར་གྱིས་ལ་ཕྱིན་ཆད་གཞན་དོན་སྒྲུབ་པ་ལ་ནམ་ཡང་སྐྱོ་བར་མ་སེམས་པར་སེམས་ཅན་
གཞན་གྱི་བྱ་བའི་ཁུར་ཁྱེར་ལ་ཅི་དགོས་པའི་དོན་བྱེད་པ་ལ་ཞོ་ཤ་ཕུལ་བའམ་དྲིན་བྱིན་ནས་གུས་
པ་དང་བཅས་པས་གཞན་གྱི་བྱ་བ་རྣམས་སྒྲུབ་པ་ལ་ཞུགས་ཤིག ངས་ཉེས་པ་དེ་ཙམ་མ་བྱས་
པས་གཞན་ལ་བཙོང་ཅི་དགོས་སྙམ་ན། གལ་ཏེ་བདག་གཅེས་པར་བཟུང་ནས་རང་དོན་
འབའ་ཞིག་ཆེད་ཆེར་བྱས་ནས་སྔར་བཞིན་བག་མེད་པར་གྱུར་ནས་ཁྱོད སེམས་ཅན་རྣམས་
ལ་མ་བཙོངས་ཤིང་མ་བྱིན་པར་བདག་གིར་བྱས་ན། རང་གཅེས་འཛིན་ཁྱོད་ཀྱིས་སྔར་བཞིན་
སྡིག་པའི་ལས་བྱས་ནས་སླར་ཡང་ཁོ་བོ་དམྱལ་བ་ཡི སྲུང་མའམ་གཤིན་རྗེའི་སྐྱེས་བུ་རྣམས་ལ་
བྱིན་ནས་སྡུག་བསྔལ་མི་བཟད་པ་ལ་སྦྱོར་དུ་ངེས་པས་ཁྱོད་གཞན་ལ་བཙོང་བ་ཡིན་ནོ།
ངས་ཁྱོད་ལ་དེ་འདྲའི་གནོད་པ་ནམ་བྱས་སྙམ་ན། སྔར་ཡང་དེ་ལྟར་བདག་གཅེས་འཛིན་ཁྱོད་
རང་གི་རྗེས་སུ་ཞུགས་ནས་མཐུན་པར་སྤྱད་པས་ཁྱོད་ཀྱིས་རེ་ལྟ་ཞིག་སྟེ ལན་གྲངས་དུ་མར་ཁོ་
བོ་དམྱལ་བའི་སྲུང་མ་རྣམས་ལ་བྱིན་པས་ན་རིང་པོར་མཐའ་མེད་པའི་སྡུག་བསྔལ་གྱི་གནོད་པ་
ལ་སྦྱར་བར་བྱས་ལ། ད་དུང་ཡང་ཁྱོད་ཀྱི་དབང་དུ་གྱུར་ན་ཕན་པའི་སྲོལ་གྱིས་བསླུས་ནས་དགྲ་
མ་རུངས་པ་བཞིན་དུ་སྡུག་བསྔལ་མི་བཟད་པ་དུ་མ་ལ་སྦྱར་བར་ངེས་སོ་སྙམ་དུ། ད་ནི་སྔར་
གནོད་པ་མང་པོ་བྱས་པའི་མཁོན་རྣམས་དྲན་པར་བྱས་ཏེ། གཉེན་པོ་བསྟེན་ནས་རང་གཅེས་
འཛིན་ཁྱོད་ཀྱིས་རང་ངོ ན་འབའ་ཞི ་སྒྲུབ་པར་: མས་པའི་ངསམ་པ་|་ཆད་དེ་ཉིད་རྩ་བ་ནས་
གཞོམ་པར་བྱའོ་ཞེས་ར ང་གི་སེམས་་་རྟག་ཏུ་བསྣུན་ནས་ག ཉེན་པོས་ཚར་བཅད་པར་བྱའོ། །
དོན་དེ་དག་བསྡུས་ཏེ་བསྟན་པ་ནི། གལ་ཏེའམ དེ་སྟེ་བདག་ནི་དུས་གཏན་དུ་དགའ་ཞིང་བདེ་
བ་གྱ་ནོམ་པ་ཐོབ་པར་འདོད་ན། རང་ལ་བདག་གི་བར་ཆགས་ཤིང་ཞེན་པའི་དབང་གིས་
གཅེས་པར་བཟུང་ནས་དགའ་ཞིང་ཞེན་པར་མི་བྱ་ལ། དེ་སྟེ་བདག་ནི་འཇིགས་པ་དང་སྡུག་
བསྔལ་ཐམས་ཅད་ལས་གཏན་དུ་བསྲུང་བར་འདོད་ན། གཞན་སེམས་ཅན་དག་དུས་རྟག་ཏུ་
གཅེས་པར་བཟུང་སྟེ་རྣམ་པ་ཀུན་ཏུ་བསྲུང་ཞིང་བསྐྱང་པར་བྱའོ། འགྲེལ་ཆེན་དུ། འདི་
སླར་ཡང་ཞི་བའི་སྒོ་ནས་གདམས་པ་ཡིན་ཞེས་གསུངས་སོ།
གཉིས་པ་ལུས་ཚར་གཅོད་པ་ནི། ཇི་ལྟ་ཇི་ལྟར་སོགས་ཏེ། དེའང་སྦྱོར་བས་ཉམས་སུ་
ལེན་དུས་སུ་ལས་དབང་དུ་བྱ་བ་ལ། ལུས་སོགས་ལ་ཆགས་ཤིང་ཞེན་པའི་ཉེས་དམིགས་ནི
རང་དོན་དུ་མ་ཟད་གཞན་དོན་སྒྲུབ་པ་སོགས་ལ་མཁོ་བས་ན་ལུས་འདི་ལ་སྲེད་ཞེན་གྱིས་གཅེས་
སྤྲས་བྱས་ནས་བསྐྱང་རིགས་སོ་སྙམ་ན་མི་རིགས་ཏེ། ཇི་ལྟ་ཇི་ལྟར་རང་བཞིན་ཕྱིན་ཅི་ལོག་ཏུ་
གྱུར་བའི་ལུས་འདི་ཉིད་ལ་ནི། ཆགས་ཤིང་སྲེད་ནས་ཟས་གོས་སོགས་བདེ་བའི་ཡོ་བྱད་ཅི་དང་
ཅི་དགོས་པ་ཐམས་ཅད་སྒྲུབ་ནས་གཅེས་སྤྲས་ཀྱིས་ཡོངས་སུ་སྐྱོང་བར་བྱེད་པར་གྱུར་བ། །དེ་ལྟ་
- 263 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
དེ་ལྟར་སྔར་བས་ཀྱང་ཤིན་ཏུ་ནི་བཟེ་རེ་ཅན་ཏེ་འདོད་པའི་དངོས་པོ་ཆུང་ངུ་ཙམ་ཡང་མ་གྲུབ་
ནའང་སྡུག་བསྔལ་ཆེན་པོ་འབྱུང་ལ་སྡུག་བསྔལ་ཆུང་ངུ་ཙམ་ཡང་བསྲན་མི་ནུས་པས་བཟོད་
བསྲན་ཆུང་བར་གྱུར་པ་ཉིད་དུ་ལྟུང་བར་གྱུར་ན་ཅིས་ཀྱང་སྐྱོང་མི་ནུས་པས་ཤིན་ཏུ་གསོ་དཀའ་
བ་དང་དགང་དཀའ་བར་འགྱུར་བའི་ཕྱིར་རོ། ། དེ་ལྟར་གྱུར་ནའང་འདོད་པ་ཐམས་ཅད་
སྒྲུབ་པས་ཆོག་གོ་སྙམ་ན། དེ་ལྟར་བཟེ་རེ་ཅན་དུ་ལྟུང་བར་གྱུར་བའི་སླར་ཡང་སྲེད་པ་ཆེར་
འཕེལ་ན། འདོད་པ་ཆེ་ཞིང་ཆོག་མི་ཤེས་པར་གྱུར་བ་དེ་ཡི་ཡང་འདོད་པའི་རེ་བ་ནི་ཛམ་
བུའི་གླིང་ལ་སོགས་པའི་སའི་སྟེང་འདི་ཐམས་ཅད་ཡོངས་སུ་གང་བའི་ལོངས་སྤྱོད་ཀྱིས་ཀྱང་
ཡོངས་སུ་སྐོང་ཞིང་རྫོགས་པར་ནུས་པ་ནམ་ཡང་ཡོད་པ་མིན་ན་འདོད་ཆེན་དེ་ཡི་འདོད་པ་ཐམས་
ཅད་ཡོངས་སུ་རྫོགས་པར་སྒྲུབ་༴ ར་སུས་བྱེད་ནུས་ཏེ་སུས་ཀྱང་མི་ནུས་ལ། དེ་ཡང་དཔེར་ན
རྒྱལ་བོ་ང་ལས་ནུ་གླིང་བཞི་དང་རྒྱལ་ཆེན་རིས་བཞི་སུམ་ཅུ་རྩ་གསུམ་གྱི་གནས་མན་ཆད་
དབང་བསྒྱུར་ནས་བརྒྱ་བྱིན་སུམ་ཅུ་རྩ་དྲུག་རེའི་རང་ལ་བསྡད་ནས་འདོད་པའི་ལོངས་སྤྱོད་ལ་
དབང་བྱས་ནས་སྤྱད་ཀྱང་མ་ངོམས་པར་མཐར་འཛམ་བུའི་གླིང་གི་སའི་སྟེང་དུ་ལྟུང་ནས་ཚེའི་
དུས་བྱས་པ་ལྟར་རོ། དེ་ལྟར་འདོད་པའི་མི་ངོམས་པ་ནི། ཚོམས་ལས། ཀར་ཤ་པ་ཎིའི་
ཆར་བབས་ཀྱང་འདོད་པ་རྣམས་ཀྱིས་ངོམས་ི་འགྱུར། ། འདོད་པ་མནོག་ཆུང་ཉེས་
མང་བར ། མཁས་པ་# མས་ཀྱིས་ཁོ་རྵ་དུ་ཆུད ། གངས་༴ ན་དང་ནི་མཉམ་པ་ཡི
གསེར་གྱི་རི་བོ་ཡོད་གྱུར་ཀྱང་། ། ནོར་དེས་གཅིག ཀྱང་མི་ཚིམ་ངར རྟོགས་པར་གྱིས་
ལ་ལེགས་པར་སྤྱོད། ཅེས་དང༌། ཡབ་སྲས་མཇ པ་བ་ལས་ཀྱང་ཆུ་བོ་རྣམས་ཀྱིས་ནམ་
དུ་ཡང་རྒྱ་མཚོ་ངོམས་པར་མི་འགྱུར་ཏེ། དེ་བཞིན་འདོད་པ་བསྟེན་བྱས་ན།
གཞར་ཡང་ངོམས་པར་མི་འགྱུར་རོ། ། ཞེས་སོ དེ་ལྟར་འདོད་པའི་ནུས་པ་རྫོགས་པར་
བྱེད་པའི་ནུས་པ་མེད་བཞིན་དུ་འདོད་ཡོན་ལ་ཧ་ཅང་རེ་བ་ཆེ་བས་ནི་འདོད་ཆགས་ཤས་ཆེར་
བསྐྱེད་ཅིང་འདོད་པའི་གེགས་བྱེད་པ་ལ་སེམས་ཁོང་ནས་འཁྲུགས་པའི་ཞེ་སྡང་བར་འགྱུར་བ་
སོགས་ཉོན་མོངས་སྐྱེ་བ་དང་། དེ་ལ་བརྟེན་ནས་དགེ་བའི་བསམ་པ་སྤྱི་དང་ཁྱད་པར་བསམ་པ་
བཟང་བོ་བྱང་ཆུབ་ཀྱི་སེམས་ཅན་ཉམས་པ་དང་དེ་ནས་གཞན་གནོད་ཀྱི་བསམ་པ་ངན་པའང་སྐྱེ་
བར་འགྱུར་ཞིང་སྦྱོར་བ་གཞན་ལ་གནོད་པ་བྱེད་པའང་འབྱུང་བར་འགྱུར་ལ་དེ་ལ་བརྟེན་ནས་མི་
འདོད་པའི་སྡུག་བསྔལ་དུ་མའང་འབྱུང་བར་འགྱུར་རོ། ། ཆགས་ཞེན་བསྐྱུངས་བའི་ཕན་
ཡོན་ནི། སྐྱེས་བུ་གང་ཞིག་ལས་དང་འདོད་པའི་ཡོན་ཏན་ཏུ་གྱུར་པའི་ལོངས་སྤྱོད་ཀུན་ལ་
ཆགས་ཞེན་གྱིས་རེ་ལྟོས་མེད་པར་འདོད་ཆུང་ཆོག་ཤེས་དང་ལྡན་པ། དེ་ཡི་ཕུན་སུམ་ཚོགས་
པའི་ལོངས་སྤྱོད་ནི་ཟད་མི་ཤེས་པས་དེ་ལ་ཡོ་བྱད་ཀྱིས་ཕོངས་ཤིང་བྲེལ་བ་ནི་ནམ་ཡང་འབྱུང་མི་
1 264 -

སྤྱོད་འཇུག་འགྲེལ་བ་བྱང་ཆུབ་གསལ་བྱེད་ཉི་ཟླའི་སྣང་བ
སྲིད་དོ ། དེ་ལྟར་འདོད་ཆུང་ཆོག་ཤེས་དང་ལྡན་པ་ནི། ནོར་རྫས་སོགས་མེད་ཀྱང་འབྱོར་
བའི་ལོངས་སྤྱོད་ཆེན་པོ་དང་ལྡན་པ་ཡིན་ལ། འདོད་པ་ཆེ་ཞིང་ཆོག་ཤེས་མེད་ན་འབྱོར་བའི་
ལོངས་སྤྱོད་ཅི་ཙམ་མང་པ་དེ་ཙམ་གྱིས་ཡིད་ལ་གདུང་བ་སྐྱེ་བར་འགྱུར་བ་ཡིན་ཏེ དེས་པས་
ཞུས་པ་ལས། བྱེ་བ་སྟོང་ཕྲག་གཏེར་ཡོད་ཀྱང་། ། གང་དག་ལ་ནི་གཏོང་མེད་པ། ། དེ་
དག་འཇིག་རྟེན་འདིར་དབུལ་ཞེས། ཐོས་མང་རྣམས་ཀྱིས་དེ་སྐད་བཤད། ། གང་ལ་
ཟན་གཅིག་མེད་བཞིན་དུ དེ་ནི་གཏོང་ལ་རབ་གནས་པ ། དེ་ནི་འཇིག་རྟེན་ནོར་ཆེ་
ཞེས། ཡང་དག་གཟིགས་པ་རྣམས་ཀྱིས་བཤད ཅེས་དང་བཤེས་སྤྲིངས་ལས
ནོར་རྣམས་ཀུན་གྱི་ནང་ན་ཆོག་ཤེས་པ། རབ་མཆོག་ལགས་པར་ལྷ་མིའི་སྟོན་པས་་་་་་
གསུངས་། ། སོགས་ཀྱིས་བསྟན་ཏོ། ། ངོམས་ཤིང་ཚིམ་པ་མེད་པའི་རྒྱུ་མཚན་དེ་ལྟ་བས་ན་
ལུས་ཀྱི་འདོད་པ་སྟེ་ལུས་གསོ་ཞིང་སྐྱོང་པའི་ཆེད་དུ་ཉེ་བར་མཁོ་བའི་ཟས་གོས་ཡོ་བྱད་སོགས་ཀྱི་
དངོས་པོ་བཟང་པོ་ལ་ཞེན་ཅིང་ཆགས་པའི་འདོད་པ་ལ་ནི་གཉེན་པོ་བསྟེན་ནས་ཚོད་མ་བཟུང་ན་
ནམ་ཡང་ངོམས་པ་དང་ཆོག་པ་མེད་པར་གོང་འཕེལ་དུ་འགྱུར་བའི་ཕྱིར་དང་པོ་ནས་འདོད་ཡོན་
ལ་ཆགས་པ་སྐྱེ་བའི་སྐབས་དབྱེ་བར་མི་བྱ་སྟེ་བྱས་ནས་འདོད་པའི་ཡུལ་ཡོད་དོ་ཅོག་ལ་ཆགས་
སྲེད་གོང་འཕེལ་དུ་འགྱུར་བའི་ཕྱིར་རོ། དེ་ལྟ་ནའང་ཉེར་མཁོའི་ཡོ་བྱད་ངན་ངོན་ལས་ཡོ་
བྱད་བཟང་པོ་ལ་ཆགས་ཞེན་འགོག་མི་ནུས་སོ་སྙམ་ན། ཡོ་བྱད་གང་ཞིག་གཏོང་བའི་སེམས་མི་
སྐྱེད་ལ་སེམས་ཆགས་པའི་གཞིར་གྱུར་པའི་ཡིད་དུ་འོང་བའི་ཡོ་བྱད་ཀྱི་དངོས་པོ་ལ་ནི་དེ་བས་
ཀྱང་ཆགས་ཞེན་འགོག་དགོས་པས་དེ་ལྟ་བུའི་ཡོ་བྱད་ནི་དང་པོ་ནས་གང་ཡང་མི་འབྲེལ་ཞིང་མི་
འཛིན་པར། ངན་ངོན་ཙམ་གྱིས་ཆོག་པར་བྱ་བ་དེ་ནི་ནོར་དང་ལོངས་སྤྱོད་ཀྱི་ནང་ནས་མཆོག་
ཏུ་གྱུར་བའི་དངོས་པོ་བཟང་པོ་ཡིན་ཏེ དེ་འདྲ་བའི་ཡོ་བྱད་ནི་དང་པོ་ནས་སྒྲུབ་སླ་ལ་བར་དུ་
ཆགས་ཞེན་ཆུང་པ་དང་མཐར་བརླག་པའི་སྡུག་བསྔལ་ཆེན་པོ་མི་སྐྱེ་བས་སོ། ། ལུས་ལ་ཆགས་
ཤིང་ཞེན་མི་རིགས་པའི་རྒྱུ་མཚན་ལ བོང་བ་དང་སྡོང་རུལ་སོགས་དང་ཁྱད་མེད་པས་ཆགས་
མི་རིགས་པ་ནི། །ཡོ་བྱད་བཟང་པོ་ལ་ཆགས་མི་རིགས་ཀྱང་ལུས་ལ་ཞེན་པ་ལ་ཉེས་པ་མེད་དོ་
སྙམ་ན། ད་ལྟ་ལུས་འདི་གཅེས་སྤྲས་བྱས་ནས་ཟས་གོས་ཀྱིས་བསྐྱངས་ཀྱང་། ཐ་མར་ཤི་བའི་
ཚེ་མེར་བསྲེགས་ནས་ཐལ་བའི་མཐར་གཏུགས་པའམ་དེ་མིན་ཡང་མཐར་རྡུལ་ཕྲན་དུ་དེངས་
ནས་ཐལ་པའི་མཐར་གཏུགས་ཤིང་དེར་ཟད་པར་འགྱུར་ཞིང་། ད་ལྟ་གསོན་པའི་དུས་སུ་ཡང་
ལུས་རང་ཉིད་ཤིང་དང་བོང་བ་ལྟར་མི་གཡོ་ཞིང་རླུང་སེམས་གཞན་གྱི་སྟོབས་ཀྱིས་བསྒུལ་བསྐྱོད་
བྱས་ནས་འགྲོ་འདུག་ཉལ་འཆག་སོགས་ཀྱི་བྱ་བ་བྱེད་དགོས་པ་དང༌མི་གཙང་བ་ཤ་ཁྲག་
སོགས་ཀྱི་རང་བཞིན་ལས་གྲུབ་པའི་གཟུགས་ཀྱི་ཕུང་པོ་ནི་འཇིགས་པ་མི་བཟད་པ་ཐམས་ཅད་ཀྱི་
265

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
གཞིར་གྱུར་བ་ཡིན་ན། དེ་ལྟ་བུའི་ལུས་དམན་པ་སྙིང་བོ་མེད་པ་འདི་ལ་སེམས་ཁྱོད་ཀྱིས་ཅིའི་
ཕྱིར་བདག་ཏུ་འཛིན་ཏེ་བདག་ཏུ་འཛིན་པའི་རྒྱུ་མཚན་ཅི་ཡང་མེད་པས་འདི་ལའང་བདག་ཏུ་
འཛིན་མི་རིགས་སོ། ། དེ་ལྟར་བཤེས་སྤྲིངས་ལས། ལུས་མཐའ་ཐལ་བ་མཐར་སྐམ་མཐར་
འདྲུལ་ཞིང༌ཐ་མར་མི་གཙང་སྙིང་བོ་མ་མཆིས་པ རྣམ་པར་འཇིག་དེངས་མྱགས་
པར་འགྱུར་པ་སྟེ ། སོ་སོར་འགྱེས་ཆོས་ཅན་དུ་མཁྱེན་པར་མཛོད ། ཅེས་སོ ཤི་
ནས་དགོས་པ་མེད་ཀྱང་གསོན་པའི་ལུས་འདི་བཟུང་བར་རིགས་སོ་སྙམ་ན། ཆོས་ལ་བཀོལ་
པའི་ཆེད་ཡིན་ན་མ་གཏོགས་གསོན་ནམ་ཡང་ན་ཤི་ཡང་བླའི། རྨོངས་པའི་སེམས་བདག་ལ་
ལུས་མི་གཙང་བའི་འཁྲུལ་འཁོར་ལྟར་གཞན་སྟོབས་ཀྱིས་གཡོ་འགུལ་བྱེད་པའི་བེམ་པོ་འདིས་ཅི་
ཞིག་བྱ་སྟེ་དགོས་པ་མེད་པ་ལ གཡོ་བ་མེད་ཀྱི་བོང་བ་དང་སྡོང་དུམ་སོགས་དང་ལུས་བེམ་པོ་
འདི་ལ་ཁྱད་པར་ཅི་ཞིག་ཡོད་པ་སྟེ་ཅི་ཡང་མེད་དོ། ། འོན་ཏེ་བདག་ཏུ་འཛིན་པའི་གཞི་ཡིན་
པ་ཉིད་ཀྱི་ཁྱད་པར་ཡོད་དོ་སྙམ་དུ་སེམས་ན། རང་ལ་རྗེས་སུ་བརྩེ་བས་ཀྱི་ཧུད་སེམས་རྨོངས་
པ་ཁྱོད་ཀྱིས་ཅིའི་ཕྱིར་འདི་ལ་བདག་གི་ལུས་སོ་སྙམ་དུ་འཛིན་པའི་ང་རྒྱལ་ཅིའི་ཕྱིར་སེལ་བར་མི་
བྱེད་དེ་གཉེན་པོའི་སྟོབས་ཀྱིས་ལུས་ལ་བདག་གམ་བདག་གིར་འཛིན་པ་བསལ་ནས་རྒྱུན་གཅོད་
པར་རིགས་སོ་ཞེས་འདོམས་པའོ བདག་གི་ལུས་སོ་སྙམ་དུ་ཞེན་པ་བསལ་དགོས་པ་ཅིའི་
ཕྱིར་སྙམ་ན། བདག་གི་ལུས་སོ་ཞེས་འདི་གཅེས་པར་བཟུང་ནས་ཡུལ་ཁྱོད་ཀྱིས་ཆགས་ཤིང་
ཞེན་པས་སྨན་དང་ཟས་གོས་སོགས་བསྟབས་ནས་ལུས་ཀྱི་རིམ་གྲོ་དང་ཁ་ཏ་བྱས་ཏེ་གཅེས་པར་
བསྐྱངས་པ་ཡིས དགོས་པའི་དོན་ཅི་ཡང་མེད་པའི་སྡུག་བསྔལ་དང་སྡུག་བསྔལ་གྱི་རྒྱུ་མང་པོ་
ཉེ་བར་བསགས་ནས འདི་ལ་ཕན་འདོགས་བྱེད་པ་ལ་རྗེས་སུ་ཆགས་པ་དང་གནོད་འཚེ་བྱེད་
ལ་པ་ལ་ཁོང་ཁྲོ་བ་དང་བཅས་པའི་སྒོ་ནས། ཤིང་མགལ་དུམ་དང་མཚུངས་པའི་ལུས་འདི་
ཆགས་ཞེན་གྱིས་གཅེས་པར་བཟུང་སྟེ་བསྐྱངས་པས་ཅི་ཞིག་བྱ་སྟེ་རང་ལ་དྲིན་ལན་གཟོ་བ་དང་
ཕན་བདེ་བསྐྱེད་པ་སོགས་ཀྱི་དགོས་པ་ཅི་ཡང་མེད་པས་ན་དེའི་དོན་དུ་ཆགས་སྡང་བྱེད་པ་ནི་མི་
རིགས་སོ ། ཕན་གནོད་དང་བསྟོད་སྨད་སོགས་མི་ཤེས་པས་ཆགས་མི་རིགས་པ་ནི དེ་
ལྟར་ལུས་ཀྱི་དོན་དུ་ཆགས་སྡང་བྱེད་མི་རིགས་པའི་རྒྱུ་མཚན་ཡང་། ད་ལྟ་གསོན་པའི་དུས་སུ་
བདག་གིས་འདི་ལྟར་ཟས་གོས་སོགས་སྦྱར་ནས་གཅེས་པར་བསྐྱང་བའམ། མཐར་ཤི་བའི་དུས་
སུ་བྱ་རྒོད་དང་ཅེ་སྤྱང་སོགས་ཀྱིས་ཟོས་པར་གྱུར་ཀྱང་རུང་སྟེ ལུས་བེམ་པོ་ཁོ་རང་གི་ངོས་
ནས་ཕན་བཏགས་པ་ལ་རྗེས་སུ་ཆགས་པ་མེད་ཅིང་གནོད་འཚེ་བྱེད་པ་ལ་ཞེ་སྡང་པའང་ཡོད་པ་
མིན་ན། རྒྱུ་མཚན་ཅི་སྟེ་ཅིའི་ཕྱིར་ཕན་གནོད་སོགས་གང་ཡང་མི་ཤེས་པའི་བེམ་པོ་དེ་ལ་བདག་
ཉིད་ཆགས་པར་བྱེད་དེ་ཆགས་པར་བྱེད་མི་རིགས་སོ ། གཞན་ཡང་གང་ཟག་གང་ཞིག་གིས་
- 266 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
ལུས་ལ་སྐྱོན་བརྗོད་དེ་སྨོད་པར་བྱས་པས་ཁྲོ་ཞིང་མི་དགའ་བར་འགྱུར་བ་དང་གཞན་གང་
ཞིག་གིས་ལུས་འདིའི་ཡོན་ཏན་བརྗོད་ནས་མཆོད་ཅིང་བསྟོད་པར་བྱས་པས་ཀྱང་མགུ་ཞིང་
དགའ་བར་འགྱུར་བ་མེད་ལ། དེར་མ་ཟད་གལ་ཏེ་ལུས་རང་ཉིད་ཀྱིས་ནི་བསྟོད་སྨད་བྱས་པ་དེ་
ཉིད་ཙམ་ཡང་ཤེས་པ་མེད་ན་དེ་ལ་ཁྲོ་ཞིང་མི་དགའ་བ་དང་མགུ་ཞིང་དགའ་བ་སྐྱེ་བ་ལྟ་ག་ལ་ཡོད།
དེས་ན་ཡིད་བདག་གིས་ལུས་གང་གི་དོན་དུ་བསྟོད་སྨད་བྱས་པ་ལ་ཆགས་སྡང་དང་དགའ་མི་
དགའི་སྒོ་ནས་ངལ་བ་བྱས་པ་ལ་དོན་ཅི་ཡང་མེད་པས་དེ་ལྟར་བྱེད་མི་རིགས་སོ། ། གལ་ཏེ་
ལུས་རང་གིས་ཕན་གནོད་དང་བསྟོད་སྨད་སོགས་མི་ཤེས་མོད་ཀྱང་། གང་ཟག་གང་ཞིག་
བདག་གི་ལུས་འ དེ་འདོད་ཅིང་ཡིད་དུ་འོང་བར་གྱུར་བའམ། དེ་ལ་ཕན་བདེ་སྒྲུབ་པར་འདོད་
པ་དེ་དང་བདག་བཤེས་གྲོགས་ཡིན་པས་དེ་ལ་བདག་དགའ་བ་ཡིན་ནོ་ཞེ་ན། འོ་ན་སེམས་ཅན་
ཐམས་ཅད་ཀྱང་བདག་རང་གི་ལུས་དེ་ཉིད་འདོད་ཅིང་དགའ་བ་ཡིན་པས་པ ང་ཟག་གཞན་དེ་
ལའང་བདག་ཀོའམ་བདག་ནི་ཅིས་མི་དགའ་སྟེ་རིགས་པ་མཚུངས་པས་དགའ་བས་ཕན་གདགས་
རིགས་སོ། ། དེས་ན་རང་གི་ལུས་ལ་ཆགས་ཤིང་དགའ་བ་དང་གཞན་གྱི་ལུས་ལ་སྡང་ཞིང་མི་
དགའ་བ་བྱེད་པར་མི་འཐད་དོ། ཡང་ན་ཡིད་གང་ཞིག་ལུས་འདི་བདེ་བར་འདོད་པ་ལ་
ཡུན་རིང་དུ་གོམས་པར་གྱུར་བའི་ལུས་དེ་དང་ཡིད་བདག་གཉིས་བཤེས་སུ་འགྲོགས་པས་དགའ་
བ་ཡིན་ནོ་ཞེ་ན། སེམས་ཅན་ཐམས་ཅད་ཀྱང་རང་གི་ལུས་མེད་པར་འདོད་པ་ཤ་སྟག་ཡིན་པས་
སེམས་ཅན་དེ་དག་འ ཡང་བདག་ཀོ་ཅིས་མི་དགའ་སྟེ་དགའ་རིགས་སོ། ཞེས་ས་བཟང་ལྟར་
རོ ལུས་གཞན་དོན་དུ་གཏོང་ཞིང་དེའི་ཆེད་དུ་བཟུང་བ་ནི། རང་དོན
དོན་དུ་ལུས་ལ་བདག་
གིར་བཟུང་ནས་ཆགས་ཤིང་ཞེན་པ་ལ་སེམས་ཅན་གྱི་དོན་མི་འབྱུང་བ་སོགས་ཉེས་པ་མང་པོ་ཡོད་
པས་ཆགས་མི་རིགས་པ་དེ་བས་ན་བདག་རང་གིས་ལུས་ལ་ཆགས་ཤིང་ལྟོས་པ་མེད་པར། འགྲོ་
བ་གཞན་ལ་ཕན་བདེ་སྒྲུབ་པའི་ཕྱིར་དུ་ལུས་འདི་དེ་རྣམས་ཀྱི་ཉེར་འཚོའི་རྒྱུའམ་བྲན་དུ་བསྡོས་
ནས་བཏང་བར་བྱའོ ། ལུས་ལ་བརྟེན་ནས་གཞན་གྱི་ཕན་བདེའི་དོན་སྒྲུབ་ནུས་པ་དེས་ན་
འདི་ལ་ཆགས་ན་ཉེས་དམིགས་མང་ཡང་། མགར་པ་དང་ཤིང་མཁན་སོགས་ལས་བྱེད་པ་
རྣམས་ཀྱི་ལག་ཆའམ་སྤྱད་པ་བཞིན་དུ་གཞན་དོན་སྒྲུབ་པའི་དོན་དུ་ཉེ་བར་མཁོ་བས་ན་ལུས་འདི་
བཟུང་ཞིང་བསྲུང་བར་བྱ་བའི་ཐབས་ལ་མཁས་པར་བྱའོ། ། དེ་ལྟ་མི་གཙང་ཞིང་སྙིང་བོ་མེད་
པའི་ལུས་ལ་སྲེད་ཅིང་ཞེན་པས་གཅེས་པར་འཛིན་པ་ཉེས་པ་དུ་མའི་གཞི་ཡིན་ཡང་གཞན་ལ་
བཏང་ནས་བསྲུང་ཞིང་ཆོས་ལ་བཀོལ་བར་བྱས་ན་སྙིང་བོ་ལེན་པའི་ཐབས་དམ་པར་འགྱུར་ཏེ།
བཞི་བརྒྱ་བར། ལུས་འདི་དགྲ་ལྟར་མཐོང་མོད་ཀྱང༌། དེ་ལྟ་ན་ཡང་དེ་བསྲུང་བྱ། །
ཞེས་པ་ལྟར་རོ། ། གསུམ་པ་ཏིང་ངེ་འཛིན་འགྲུབ་པའི་ཐབས་ལ་གདམས་པ་ནི། དེ་བས་
267

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བྱིས་པའི་སོགས་ཏེ། དེ་ལ་ཏིང་ངེ་འཛིན་གྱི་མི་མཐུན་ཕྱོགས་བཟློག་པ་ནི། སེམས་མཉམ་པར་མ་
ས་ལ་བཞག་ན་ཉོན་མོངས་པ་སྤོང་མི་ནུས་པས་རྒྱུ་མཚན་དེ་བས་ན་ཕྱི་ནང་གི་འཇིག་རྟེན་གཉིས
མངོན་པར་ཞེན་པ་སོགས་ཏིང་འཛིན་གྱི་མི་མཐུན་ཕྱོགས་ལ་སེམས་མངོན་པར་གཞོལ་ཏེ་བླང་
དོར་ཕྱིན་ཅི་ལོག་འབའ་ཞིག་ལ་ཅི་དགར་འཇུག་པའི་བྱིས་པ་ཐ་མལ་པའི་སྤྱོད་པའམ་འཇིག་རྟེན་
གྱི་སྤྱོད་པ་དམན་པ་དག་ནི་སྔོན་ཐོག་མེད་ནས་ལན་གྲངས་དཔག་ཏུ་མེད་པ་སྤྱད་པས་ད་ནི་དེ་
ཙམ་གྱིས་ཆོག་སྟེ་དེ་དག་ལ་ནི་སྡུག་བསྔལ་གྱི་རྒྱུ་འབའ་ཞིག་ལས་དགོས་པའི་དོན་དང་ཕན་པའི་
སྙིང་བོ་ཅི་ཡང་མེད་པས་སོ། རྒྱུ་མཚན་དེས་ན་དེང་ནས་བརྩམས་ཏེ་བདག་གིས་སངས་རྒྱས་
དང་བྱང་སེམས་སོགས་འཇུག་ལྡོག་གི་གནས་ལ་མཁས་པའི་སྐྱེས་བུ་དམ་པ་རྣམས་ཀྱིས་རྗེས་སུ་
བསྙེགས་ཏེ། དེ་དག་གི་བསམ་སྤྱོད་ལ་ཅི་ནུས་སུ་སློབ་པར་བྱ་རིགས་ལ། ཇི་ལྟར་སློབ་ཚུལ་
ཡང་ལུས་སེམས་རྣམ་པར་གཡེང་པའི་བག་མེད་སྤོང་པའི་ཆེད་དུ་སྔར་བཤད་པའི་ལེའུ་བཞི་པ་
དང་བདུན་པ་བསླབ་བཏུས་དང་མདོ་བཏུས་སོགས་ལས་འཇུག་ལྡོག་གི་གནས་ལ་གཟོབ་པ་ལྷུར་
ལེན་བྱེད་པའི་བག་ཡོད་བྱ་བའི་ེ་སྐད་བཤད་པ་རྣམ དེ་བློས་དྲན་པར་བྱས་ཏེ་རང་གི་
ཡིད་ལ་ལེགས་པར་བརྟགས་ནས་ཏིང་ངེ་འཛིན་གྱི་གེགས་བྱེད་པའི་གཉིད་དང་རྨུགས་པ་སོགས་
པོས་སྒྲིབ་པ་རྣམ་པ་ལྔ་དང་ཉོན་མོངས་པའི་རྣམ་པར་རྟོག་པ་གཞན་རྣམས་ཀྱང་རང་གི་གཉེན་པོ
བཟློག་ཅིང་བསྲུང་བ་ལ་འབད་པར་བྱ་དགོས་སོ། ཇོ་བོས། འཇིག་རྟེན་སྤྱོད་པ་དག་ལ་
ཕར་བལྟས་པས། ། བྱས་པ་ཐམས་ཅད་དོན་མེད་སྡུག་བསྔལ་རྒྱུ ཅི་ལ་བསམ་ཀྱང་ཕན་
པར་མི་འགྱུར་བས རང་གི་ཡིད་ལ་ལྟ་བ་གོམས་པར་གྱིས། ། ཞེས་སོ ། སྒྲིབ་པ་ལྔ་
འདོད་པའི་འདོད་ཆགས གནོད་སེམས རྒོད་འགྱོད། གཉིད་རྨུགས ཐེ་ཚོམ་
སྟེ་ལྔའོ མདོ་ལས། རྣམ་རྟོག་མ་རིག་ཆེན་པོ་སྟེ འཁོར་བའི་རྒྱ་མཚོར་ལྟུང་བྱེད་
ཡིན མི་རྟོག་ཏིང་འཛིན་ལ་གནས་ནི ། མཁའ་བཞིན་དྲི་མ་མེད་པར་འགྱུར
ཞེས་རྣམ་རྟོག་དོར་དགོས་པར་བསྟན་ཏོ། ། མཐུན་ཕྱོགས་གཉེན་པོ་བསྟེན་པ་ནི རྒྱལ་
བའི་སྲས་པོ་ཐུགས་རྗེ་ཆེ་ལ་ཚད་མེད་པ་མངའ་བ་རྣམས་ཀྱི་མཛད་སྤྱོད་ལྟར། ཆགས་སོགས་
ཉོན་མོངས་པའི་ཉེས་པ་བྱུང་བ་རྣམས་རེ་རེ་ནས་བཟློག་པར་བྱ་ཞིང་ཕྱིས་མི་འབྱུང་བར་བྱ་བའི་
ཕྱིར། རིགས་ཤིང་འོས་པའི་གཉེན་པོའི་སྟོབས་བསྐྱེད་ནས་བསྲན་ནི་བརྟན་པོར་གཟུགས་པར་
བྱ་སྟེ། དེ་ཡང་སྤང་གཉེན་གྱི་བླང་དོར་ལ་ཉིན་མཚན་ཕྱད་པར་ཏེ་ཉིན་མཚན་ཁོར་ཡུག་ཏུ་མ་
འབད་ན། མཐའ་མེད་པའི་བདག་གི་སྲིད་པའི་སྡུག་བསྔལ་ནམ་ཞིག་མཐར་ཕྱིན་ནས་ཟད་
པར་འགྱུར་ཏེ་མི་འགྱུར་བའི་ཚུལ་ལ་བསམ་ནས་གཉེན་པོ་བསྟེན་ཏེ་ཞི་བ་མྱ་ངན་ལས་འདས་པ་
ཐོབ་པའི་ཐབས་སུ་ཐོག་མར་ཞི་གནས་སྒོམ་པ་ལ་འབད་པར་བྱའོ ། ཚིགས་བཅད་འདི་རྒྱ་
268

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
དཔེ་དང་རྒྱ་འགྲེལ་དག་ན་མེད་པར་བཤད་དོ། ། དགེ་བའི་དམིགས་པ་ལ་མཉམ་པར་བཞག་
ཐབས་བསྟན་པའི་དོན་བསྡུ་བ་ནི། གཉེན་པོ་ལ་བརྟེན་ནས་མི་མཐུན་ཕྱོགས་སྤོང་དགོས་པ་རྒྱུ་
མཚན་དེ་ལྟ་བས་ན་སྤང་བྱ་སྒྲིབ་གཉིས་བག་ཆགས་དང་བཅས་པ་མཐའ་དག་བསལ་བའི་ཕྱིར་དུ་
གཉེན་པོ་ཁྱད་པར་ཅན་བདག་མེད་རྟོགས་པའི་ལྷག་མཐོང་བསྐྱེད་དགོས་ལ། དེའི་སྔོན་དུ་
ཡང་ཞི་གནས་མཚན་ཉིད་པ་ཐོབ་དགོས་ཤིང་དེ་ཐོབ་པ་ལ་ཡང་དེའི་མི་མཐུན་ཕྱོགས་སུ་གྱུར་
བའི་ལོག་པའི་ལམ་སྔར་བཤད་པའི་འདོད་པའི་རྣམ་རྟོག་ལ་སོགས་པའི་སྒྲིབ་པ་ལྔའམ་ལེ་ལོ་
གདམས་ངག་བརྗེད་པ་བྱིང་རྒོད་བྱུང་བའི་ཚེ་གཉེན་པོ་འདུ་མི་བྱེད་ལ་དེ་ཞི་ནས་སེམས་རྣལ་དུ་
གནས་པའི་ཚེ་འདུ་བྱེད་པ་སྟེ་ཉེས་པ་ལྔའི་གཉེན་པོར་འདུན་པ་རྩོལ་པ་དད་པ་ཤིན་ཏུ་སྦྱངས་པ་
དྲན་པ་ཤེས་བཞིན་སེམས་པ་འདུ་བྱེད་བཏང་སྙོམས་ཏེ་སྤོང་པའི་འདུ་ཤེས་བརྒྱད་བསྟེན་པ་དང་།
གཞན་ཡང་སེམས་གནས་པའི་ཐབས་དགུ་སོགས་ཏེ་ཏིང་འཛིན་འགྲུབ་པའི་ཐབས་རྣམས་ལ་
བརྟེན་ནས་ལོག་པའི་ལམ་དེ་དག་ལས་སེམས་ཕྱིར་བསླན་པའམ་བླན་པ་སྟེ་ཕྱིར་བཟློག་པར་བྱས་
ཏེ་ཚུལ་བཞིན་ཡིད་ལ་བྱེད་པའི་ཞགས་པས་དྲངས་ཤིང་དྲན་པས་ཞགས་པས་ཀུན་ནས་དམ་པོར་
བཏགས་ལ་ཡང་དག་པ་དགེ་བའི་དམིགས་པ་ལ་དུས་རྟག་པར་ཡང་བདག་གིས་སེམས་ནི་གཞན་
དུ་མ་ཡེངས་པ་མཉམ་པར་བཞག་པར་བྱའོ ཕར་བསྡུས་ལས མཚན་མའི་རྣམ་པ་ཤེས་
བྱས་ཤིང་། ཡིད་ནི་མཉམ་པར་བཞག་པའི་ཕྱིར། དམིགས་ལས་བསམ་པ་ཉམས་གྱུར་
ན དྲན་པས་ཕྱིར་ཡང་བསྡུ་བར་བྱ། ། སྒྲིབ་པ་རྣམས་ལས་རང་གི་ཡིད ། གླང་བོ་
རང་དབང་ཐོབ་གྱུར་ན། ། ལྕགས་ཀྱུས་བཟློག་པར་བྱ་བ་བཞིན ། ལོག་པའི་ཕྱོགས་ལས་
བཟློག་པར་བྱ། ། ཞེས་སོ། གཞུང་འདིར་ཡང་བདག་གཞན་མཉམ་པ་དང་བརྗེ་བའི་
དམིགས་རྣམས་ལ་སེམས་བཟུང་ནས་ད་ཏིང་ངེ་འཛིན་གྱི་ངོ་བོར་སྒྲུབ་པའི་ཞི་གནས་ཐུན་
མོང་མ་ཡིན་པའི་སྒོམ་ཐབས་བསྟན་པ་ཡིན་ནོ ། དེ་ཡང་ཐོག་མར་སེམས་བསྐྱེད་ནས་སྟོང་
ཉིད་སྒོམ་པ་ལ་འཇུག་པ་ཡོད་ལ དེའི་དབང་དུ་བྱས་ནས་སྤྱོད་འཇུག་གི་གཞུང་འདིར་བསམ་
ལེའི་
སྐབས་སུ་བདག་གཞན་མཉམ་བརྗེ་སྒོམ་ཚུལ་རྒྱས་པར་བསྟན་དེ་ནས་ཤེར་ལེའི་སྐབས་སུ་
རིགས་པའི་རྣམ་གྲངས་མཐའ་ཡས་པས་སྟོང་ཉིད་གཏན་ལ་ཕབ་ནས་དེ་སྒོམ་ཚུལ་བསྟན་ལ།
མདོར་ན་བྱང་ཆུབ་ཀྱི་སེམས་དང་སྟོང་ཉིད་རྟོགས་པའི་ཤེས་རབ་གཉིས་རྒྱུད་ལ་སྐྱེ་བའི་ཚུལ་ལ་སྒོ་
དུ་མ་བསླབ་པར་བྱ་དགོས་སོ། གཉིས་པ་ལེའུའི་མཚན་ནི། བྱང་ཆུབ་སོགས་ཏེ
འདིས་བསམ་གཏན་སྒོམ་པའི་ཚུལ་གཙོ་བོར་སྟོན་པས་ན་བསམ་གཏན་བསྟན་པའི་ལེའུ་ཞེས་
བསྟན་ཏེ་བརྒྱད་པའོ
གསུམ་པ་ལེའུ་དགུ་བ་ཤེས་རབ་ཀྱི་ལེའུ་ལ་གཉིས གཞུང་དང་མཚན་ནོ། ། དང་པོ་
269

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ལ་གཉིས ལམ་གྱི་གཙོ་བོ་ཤེས་རབ་བསྐྱེད་དགོས་ཚུལ་དང་། ཤེས་རབ་ཀྱི་ཕར་ཕྱིན་ཉིད་བཤད་
པའོ། །
དང་པོ་ནི། ཡན་ལག་འདི་དག་སོགས་ཏེ། གོང་དུ་ཇི་སྐད་བཤད་པའི་སྦྱིན་སོགས་
བསོད་ནམས་ཀྱི་ཚོགས་ཀྱིས་བསྡུས་པའི་ཡན་ལག་འདི་དག་ཐམས་ཅད་ནི ། ཐུབ་པ་ཆེན་པོ་
ཐམས་ཅད་མཁྱེན་པས་འབྲས་བུ་རྣམ་པར་མི་རྟོག་པའི་ཡེ་ཤེས་ཀྱི་ངོ་བོ་ཟབ་མོ་ཤེས་རབ་ཀྱི་ཕ་
རོལ་ཏུ་ཕྱིན་པ་ཐོབ་པའི་དོན་དུ་གསུངས་སོ། ། འདི་ལ་སྦྱིན་སོགས་སྔ་མ་སྔ་མ་རྒྱུར་བྱས་ནས་
ཤེས་རབ་སྐྱེ་བས་ན་རྒྱུ་འབྲས་ཀྱི་ཚུལ་དུ་བཤད་པའང་ཡོད་མོད། འདིར་དོན་དུ་ཞེས་པ་ནི་གང་
དུ་རྒྱལ་བོ་གཡུལ་དུ་པ་དཔུང་གི་ཚོགས་བཞི་ཡང་རྒྱལ་བོའི་དོན་དུ་འགྲོ་བ་བཞིན་དུ་འབྲས་
ཡུམ་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱི་དངོས་རྒྱུ་ཐུན་མོང་མིན་པ་ནི་ལམ་གྱི་གཙོ་བོ་ཤེས་
རབ་ཡིན་ཏེ། འདིས་སྒྲིབ་གཉིས་སྤོང་ཞིང་མཁྱེན་གཉིས་ཀྱི་ཡེ་ཤེས་མཐར་ཐུག་པ་བྱེད་པ་ཡིན་
གྱི་ཕར་ཕྱིན་གཞན་གྱིས་དེ་མི་ནུས་པར་མ་ཟད་ཕར ཕྱེན་ལྔ་བོ་དེ་དག་ཤེས་བར་ཀྱིས་བཟུང་ནས་
གདོད་ཕར་ཕྱིན་གྱི་མིང་ཐོབ་ཅིང་སངས་རྒྱས་སུ་བགྲོད་པ་ཡིན་ཏེ། འཕགས་པ་ཤེས་རབ་ཀྱི་ཕ་
རོལ་དུ་ཕྱིན་པ་སྟོང་ཕྲག་བརྒྱ་བ་ལས་རབ་འབྱོར་འདི་ལྟ་སྟེ་དཔེར་ན། ཆུ་ཀླུང་ཇི་སྙེད་ཅིག་
ཡོད་པ་དེ་ཐམས་ཅད་ཆུ་ཀླུང་ཆེན་པོ་གངྒཱ་ག་ན་བ་དེར་འདོང་ངོ་། ། དེ་དག་ཆུ་ཀླུང་གངྒཱ་དང་
འགྲོགས་ཤིང་རྒྱ་མཚོ་ཆེན་པོའི་ནང་དུ་འདོང་ངོ་། ། རབ་འབྱོར་དེ་བཞིན་དུ་ཕ་རོལ་ཏུ་ཕྱིན་
པ་ལྔ་ཡང་ཤེས་རབ་ཀྱི་ཕ་རོལ་ཏུ་ཕྱིན་པས་ཡོངས་སུ་ཟིན་ན་རྣམ་པ་ཐམས་ཅད་མཁྱེན་པ་ཉིད་ག་
ན་བ་དེར་འདོང་ངོ་། ཞེས་སོགས་རྒྱ་ཆེར་གསུངས་པ་བཞིན་ཏེ། མདོར་ན་ལམ་གྱི་གཙོ་བོ་
ཤེས་རབ་ལ་བརྟེན་ནས་སྤངས་རྟོགས་མཐར་ཕྱིན་པར་བྱེད་པ་ལ་དེའི་གྲོགས་སུ་སྦྱིན་སོགས་
ཐབས་ཀྱི་རྣམ་པ་འདི་ཀུན་གསུངས་པས་ན། གཙོ་བོ་ཤེས་རབ་ནི་མེད་དུ་མི་རུང་པ་ཡིན་ནོ།
ཞེས་དོན་ཆེན་པོར་བསྟན་པའང་ཡིན་ཀྱང་། ཡན་ལག་འདི་དག་ཅེས་པ་ལེའུ་འདིའི་གོང་དུ་
བཤད་མ་ཐག་པའི་བསམ་གཏན་ལ་སྦྱར་བ་ཡོད་ཀྱང་ཕར་ཕྱིན་ཀུན་ལ་སྦྱོར་དགོས་ཤིང་། ཡན་
ལག་ཅེས་པ་དང་དོན་དུ་ཞེས་པའི་ཚིག་གི་ནུས་པས་འདིར་ཤེས་རབ་ནི་གཙོ་བོར་བསྟན་པ་ཙམ་
ཡིན་གྱི་གཞན་དུ་བཟུང་བར་མི་བྱའོ། ། ཇི་སྐད་བཤད་པའི་རྒྱུ་མཚན་དེ་ལྟ་བུ་ཡི་ཕྱིར་ན་
འཁོར་བའི་སྡུག་བསྔལ་མཐའ་དག་རྩད་ནས་ཞི་བར་འདོད་པ་རྣམས་ཀྱིས་དེ་ཁོ་ན་ཉིད་རྟོགས་
པའི་ཤེས་རབ་སྟེ་འབད་པས་བསྐྱེད་པར་བྱའོ།
གཉིས་པ་ལ་གཉིས། གཞི་བདེན་སྟོང་དུ་རྣམ་པར་བཞག་པ་དང༌། ལམ་བདག་མེད་
དུ་གཏན་ལ་དབབ་པའོ། དང་པོ་ལ། དངོས་དང་རྩོད་སྤོང་གཉིས། དང་པོ་ལ།
རྟོགས་བྱ་བདེན་གཉིས་ངོས་བཟུང་བ། རྟོགས་པ་པོ་གང་ཟག་གི་རིམ་པ་བསྟན་པ། ཇི་ལྟར་
--- 270

སྤྱོད་འཇུག་འགྲེ པ་བྱེད་ཉི་ཟླའི་སྣང་བ
རྟོགས་པའི་ཚུལ་བཤད་པ་དང་གསུམ། དང་པོ་ནི། ཀུན་རྫོབ་དང་ནི་སོགས་ཏེ། ཀུན་བྱང་
གིས་བསྡུས་པའི་ཆོས་འདི་དག་ཐམས་ཅད་ལ་ཆོས་ཅན་ཇི་སྙེད་པ་སྣང་ན་རྫོབ་ཀྱི་བདེན་པ་
དང་ནི། ཆོས་ཉིད་ཇི་ལྟ་བ་སྟོང་ཉིད་དོན་དམ་གྱི་བདེན་པ་གཉིས་སུ་གནས་པར་འདོད་པ་སྟེ།
ཡབ་སྲས་འཇལ་པའི་མདོ་ལས། འཇིག་རྟེན་མཁྱེན་པའི་བདེན་པ་འདི་གཉིས་ཏེ ། ཁྱོད་
ཀྱིས་གཞན་ལས་མ་གསན་རང་གིས་རིག —དེ་ནི་ཀུན་རྫོབ་བདེན་དང་དོན་དམ་སྟེ །
བདེན་པ་གསུམ་པ་གང་ཡང་མ་མཆིས་སོ། ཞེས་གསུངས་པ་བཞིན་ནོ། ། དེ་ལ་ཀུན་རྫོབ་
ནི་སྐྱེ་སོགས་ཀྱི་རང་བཞིན་དུ་མེད་བཞིན་དེར་སྣང་བ་སྒྱུ་མ་དང་རྨི་ལམ་སྐྲ་ཤད་ལྟ་བུའི་སྣང་ཚུལ་
འདི་ཡིན་ལ། སྣང་བ་དེའི་རང་བཞིན་བརྟགས་ན་སྐྱེ་སོགས་ཀྱིས་རྣམ་པར་དབེན་པའི་གནས་
ཚུལ་དོན་དམ་བདེན་པ་ཡིན་ལ དེ་དག་ནི་བཞིན་དུ་བྱིས་པས་རྟོགས་པ་ལྟར་རེ་ཞིག་
མི་བསླུ་བ་དང་། འཕགས་པས་རྟོགས་པ་ལྟར་གཏན་དུ་མི་བསླུ་བས་བདེན་པ་གཉིས་སུ་འདོད་
དོ། ། འཇུག་པ་ལས། དངོས་ཀུན་ཡང་དག་རྫུན་པ་མཐོང་བ་ཡི། ། དངོས་ཉིད་ངོ་བོ་
གཉིས་ནི་འཛིན་པར་འགྱུར། ཡང་དག་མཐོང་ཡུལ་གང་ཡིན་དེ་ཉིད་དེ ། མཐོང་བ་
རྫུན་པ་ཀུན་རྫོབ་བདཾན་པར་གསུངས། ཞེས་སོ དེས་ན་དེ་ལྟ་བུའི་བདེན་པ་གཉིས་པོ་
དེའང་དོན་དམ་པར་ཐ་དད་པ་དང་། ཀུན་རྫོབ་ཏུ་གཅིག་ཡིན་ན་སྐྱོན་བཞི་བཞི་དག་གིས་
བ་དགོངས་པ་ངེས་པར་འགྲེལ་པའི་མདོ་ལས་གསུངས་པ་བཞིན་དུ་ཤེས་པར་གནོད་པར་འགྱུར
བྱ་ཞིང་། དོན་དམ་པ་དེ་ལའང། སྐྱེ་བ་དང་གནས་པ་སོགས་བཀག་པས་སྐྱེ་མེད་དང་གནས་
མེད་སོགས་མེད་དགག་ཙམ་གྱིས་སྟོང་བ་ནི་སྟོང་ཉིད་ཆེན་པོ་མཐའ་བཞི་དང་བྲལ་བ་ལ་འཇུག་
པའི་སྒོ་ཙམ་ཡིན་པས་ན་རྣམ་གྲངས་པའི་དོན་དམ་མམ་མཐུན་པའི་དོན་དམ་ཞེས་བརྡའ་མཛད་
དེ རྒྱན་ལས། དམ་པའི་དོན་དང་མཐུན་པའི་ཕྱིར། ། འདི་ནི་དམ་པའི་དོན་ཞེས་བྱ། །
ཞེས་གསུངས་ཏེ། རེ་ཞིག་ཐོག་མ་མེད་པ་ནས་དངོས་པོར་ཞེན་པ་གོམས་པ་རྣམས་ལ་མཐའ་
བཞི་དང་བྲལ་བའི་ཡེ་ཤེས་སྐྱེ་བའི་སྐབས་མེད་པས་ཐོག་མར་དངོས་ཀུན་དམ་པར་མེད་པ་
ཙམ་གྱིས་རབ་ཏུ་ཕྱེ་བའི་སེམས་བྱུང་ཤེས་རབ་བསྐྱེད་དགོས་པས་ན་རང་རྒྱུད་ཀྱི་གཞུང་ཐམས་
ཅད་དུ་ནི མདོ་དང་བསྟན་བཅོས་སུ་གཟུགས་སོགས་མེད་པར་བཀག་པའི་རྣམ་པ་ཐམས་
ཅད། བདེན་ཡོད་ཙམ་འགོག་པའི་མེད་རྐྱང་རྣམ་གྲངས་པའི་དོན་དུ་བཤད་པར་མཛད་ནས
དེ་ལས་སླར་མེད་པ་ཉིད་ཀྱང་གནས་ལུགས་མཐར་ཐུག་གི་དོན་དུ་མི་བཞེད་དེ། རྒྱན་ལས
སྐྱེ་ལ་སོགས་པ་མེད་པའི་ཕྱིར། སྐྱེ་བ་མེད་ལ་སོགས་མི་སྲིད། ། ཅེས་དང་། བདེན་
གཉིས་ལས། ཡང་དག་ཏུ་ན་བཀག་མེད་གསལ ཞེས་པ་བཞིན་ནོ། ། དེ་ལྟ་ནའང་
གནས་སྐབས་ལམ་གཏན་ལ་འབེབས་པའི་སྐབས་སུ་དོན་དམ་པར་སྐྱེ་བ་མེད་ཀྱང་ཀུན་རྫོབ་ཏུ་སྐྱེ་
- 271

༄༅།།གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བ་ལྟར་སྣང་བ་འགོག་མི་ནུས་པས་ཆོས་རྣམས་ནི་ཀུན་རྫོབ་ཏུ་རང་གི་མཚན་ཉིད་འཛིན་པར་ཐ་
སྙད་དཔྱོད་པའི་ཚད་མས་གྲུབ་ཅིང་དེ་སྣང་བ་ལྟར་དོན་དམ་པར་མ་གྲུབ་པས་དགག་བྱ་ལ་དོན་
དམ་གྱི་ཁྱད་པར་སྦྱར་ཏེ་དོན་དམ་པར་མེད་ལ་ཀུན་རྫོབ་པར་བསླུ་མེད་དུ་ཡོད་དོ་ཞེས་འཆད་
པར་བྱེད་དེ། དེ་ལྟར་བདེན་གཉིས་སོ་སོར་རང་ས་ན་མ་ཉམས་པར་བཞག་པ་འདི་ལྟ་བུ་ནི་
ལས་དང་པོ་པའི་བློ་ངོར་ཅིས་ཀྱང་བདེ་བ་ཡིན་ཏེ སློབ་དཔོན་ལེགས་ལྡན་འབྱེད་ཀྱིས།
ཡང་དག་ཀུན་རྫོབ་རྣམས་ཀྱི་སྐས། ། མེད་པར་ཡང་དག་ཁང་ཆེན་གྱི སྟེང་དུ་འགྲོ་བར་
བྱ་བ་ནི། ། མཁས་ལ་རུང་པ་མ་ཡིན་ནོ། ། ཞེས་གསུངས་པ་བཞིན་ནོ། ། འོན་ཀྱང་
གནས་ལུགས་མཐར་ཐུག་གི་དབང་དུ་ན་ཀུན་རྫོབ་ཏུ་ཡོད་པ་དང་། དོན་དམ་པར་མེད་པ་ཞེས་
ཡོད་པ་དང་མེད་པའི་མཚན་ཉིད་གཉིས་སོ་སོར་ཕྱོགས་སུ་ཆད་དེ་གནས་པ་མ་ཡིན་ཏེ གང་
སྣང་བའི་གཟུགས་ལ་སོགས་པའི་འདི་ཉིད་སྟོང་ཞིང་གང་སྟོང་བཞིན་པ་དེ་ཉིད་གཟུགས་སོགས་
སུ་སྣང་བ་ཡིན་པས་ན་སྣང་སྟོང་ཟུང་དུ་འཇུག་པའི་ཆོས་ཀྱི་དབྱིངངས འདོགས་སོ་གཉིས་དང་
བྲལ་བ་མངོན་དུ་མ་བྱས་པ་དེ་སྲིད་ཤེར་ཕྱིན་མཚན་ཉིད་ཡིན་པ་མ་ཡིན་པས དཔལ་ལྡན་ཟླ་
བ་དང་ཞི་བ་ལྷ་ལ་སོགས་པ་ནི དང་པོ་ནས་མཐའ་བཞི་བྲལ་བའི་ཡེ་ཤེས་སོ་སོ་རང་རིག་པ་
ཉིད་རྩལ་དུ་འདོན་པར་མཛད་དེ འདི་ལྟར་ཀུན་རྫོབ་ཏུ་རང་མཚན་གྱིས་གྲུབ་པ་དེའང་
བཀག་པས་བདེན་གཉིས་སོ་སོར་འཛིན་པ་ཁེགས་ཏེ་སྣང་སྟོང་ཟུང་དུ་འཇུག་པར་འགྱུར་པས་
དོན་དམ་པའི་གནས་ཚུལ་ལ་རྗེས་སུ་སོན་པའི་ལྟ་བ་ཁས་ལེན་ཀུན་བྲལ་ཏུ་སོང་བའི་གནད་ཀྱིས་
ཡོད་པ་དང་མེད་པའི་ཕྱོགས་ཐམས་ཅད་ཐལ་འགྱུར་གྱིས་འཇིལ་བར་མཛད་པ་དེའི་ཕྱིར་ཐལ་
འགྱུར་བ་ཞེས་མཚན་དུ་ཆགས་སོ། མཁས་མཆོག་བུ་སྟོན་ལ་སོགས་པས་ནི། ཐལ་རང་གི་
ཁྱད་པར་འདི་བོད་ཀྱི་རྟོག་བཟོར་ཟད་དེ། རྒྱ་གར་དུ་མ་བྱུང་བར་མཛད་མོད། མཐར་ཐུག་
གི་དོན་ལ་ཁྱད་པར་ཅི་ཡང་མེད་ཀྱང་གཞུང་འཆད་ཚུལ་གྱི་དབང་དུ་ཁྱད་པར་ཡོད་དེ། སངས་
རྒྱས་བསྐྱངས་ཀྱི་གཞུང་ལ་ལེགས་ལྡན་གྱིས་དགག་བྱ་ལ་དོན་དམ་པའི་ཁྱད་པར་མ་སྦྱར་བའི་སྐྱོན་
བརྗོད་པ་ཟླ་བས་སུན་ཕྱུང་བ་ལྟ་བུའོ། ། དེས་ན་ཐལ་རང་གི་ཤིང་རྟ་ཆེན་པོ་དེ་དག་མཐར་
ཐུག་གི་དགོངས་པའི་གནད་ལ་ཁྱད་པར་ཅི་ཡང་མེད་ཀྱང་རྣམ་གྲངས་དང་རྣམ་གྲངས་མིན་པའི་
དོན་དམ་རྩལ་དུ་བཏོན་ཏེ་འཆད་ཚུལ་ཙམ་ཡིན་ཏེ། རྒྱས་པར་ཆོས་རྗེ་མི་ཕམ་པའི་དབུ་མ་རྒྱན་
གྱི་རྣམ་བཤད་དུ་བལྟ་བར་བྱའོ། དེས་ན་ཐལ་འགྱུར་བའི་སྐབས་འདིར་ཟུང་འཇུག་སྤྲོས་བ་
དང་བྲལ་བའི་དབུ་མ་ཆེན་པོ་ཉིད་རྩལ་དུ་འདོན་པས་འདིའི་ལུགས་ལ་རྣམ་གྲངས་དང་རྣམ་
གྲངས་མིན་པའི་དོན་དམ་གཉིས་སུ་དབྱེ་བ་མེད་པར་ཤེས་པར་བྱའོ། ། ཁ་ཅིག་གིས་ནི་
འཕགས་པའི་ཡེ་ཤེས་ནི་རྣམ་གྲངས་མིན་པའི་དོན་དམ་མཚན་ཉིད་པ་ཡིན་ལ་དེ་ནི་སྤྲོས་བ་དང་
272 -

སྤྱོད་འཇུག་འགྲེལ་གསལ་བྱེད་ཉི་ཟླའི་སྣང་བ
བྲལ་བ་ཡིན་ཞིང་། སོ་སྐྱེས་སྟོང་ཉིད་བསྒོམ་པ་ཐམས་ཅད་མཐུན་པའི་དོན་དམ་མེད་དགག་
ཙམ་དུ་བསྒོམ་པར་གསུངས་ཀྱང་འདིར་སྟོང་བ་ཉིད་སྟོན་པའི་སྐབས་སུ་གཟུགས་ལ་སོགས་
པ་དགག་པ་ནི་མེད་དགག་ཁོ་ན་ཡིན་ཏེ། མ་ཡིན་པར་བཀག་ཀྱང་མཐར་གཏུགས་ན་དངོས་
པོར་ཞེན་པའི་སྟོང་ཉིད་ཀྱི་དོན་དུ་མི་རུང་བས་མེད་པར་དགག་པ་ཡིན་བཞིན་དུ་རྟེན་འབྱུང་བསླུ་
མེད་དུ་སྣང་བས་སྣང་སྟོང་ཟུང་དུ་འཇུག་པས་དགག་སྒྲུབ་ཀྱི་འཛིན་སྟངས་ཞིག་པ་ཞིག་དགོས་ཏེ།
ཇི་སྐད་དུ ཆོས་རྣམས་སྟོང་བ་འདི་ཤེས་ནས ལས་དང་འབྲས་བུ་རྟེན་པ་གང་
ངོ་མཚར་བས་ཀྱང་འདི་ངོ་མཚར། ། རྨད་བྱུང་བས་ཀྱང་འདི་རྨད་བྱུང་ཞེས་དང་
རིམ་ལྔ་ལས། སྣང་བ་དང་ནི་སྟོང་བ་དག། སོ་སོའི་འཆར་ནི་ཤེས་གྱུར་ནས། ། གང་དུ་
ཡང་དག་འདྲེས་གྱུར་བ ། ཟུང་དུ་འཇུག་པར་དེ་བཤད་དོ ཞེས་པ་བཞིན་ནོ། །
ཁ་ཅིག་འདི་སྔགས་ལམ་གྱི་སྒོམ་ཡིན་གྱི་མདོའི་མིན་ནོ་ཟེར་ཡང་མཐའ་བཞི་དང་བྲལ་བའི་
ཟུང་འཇུག་དེ་ཡིད་དཔྱོད་ཀྱིས་བསྒོམ་པ་དང་ཐབས་ཀྱིས་བཙན་ཐབས་སུ་ཤེས་པའི་ཁྱད་
པར་ཙམ་ལས་ཆོས་ཀྱི་དབྱིངས་ལ་མི་འདྲ་བ་ཡོད་པ་མིན་ནོ དེས་ན་གནས་ལུགས་ལ་
དཔྱོད་པའི་སོ་སོའི་སྐྱེ་བོའི་དཔྱད་སྒོམ་གྱིས་མཐའ་བཞི་ཅིག་ཆར་དུ་ཁེགས་པ་མིན་ཀྱང་རེས་
འཇོག་གི་ཚུལ་དུ་བཞི་ཆར་བཀག་ནས་དམིགས་མེད་ཀྱི་དོན་ཟུང་འཇུག་གི་དབྱིངས་ལ་གོ་མྱོང་སྐྱེ་
བར་མ་བྱས་ན། ནས་ཀྱི་ས་བོན་ལས་འབྲས་ཀྱི་མྱུ་གུ་བཞིན་དུ་འཕགས་པའི་ཡེ་ཤེས་ཀྱང་རྒྱུ་
མེད་དུ་སྐྱེ་བར་མི་འགྱུར་བས་ཚོགས་སྦྱོར་དུ་ཡང་ཅི་སྟེ་མི་བསྒོམ། དེ་ཕྱིར་དངོས་པོའི་གནས་
ཚུལ་དོན་དམ་པ་ནི་ཡོད་པ་དང་མེད་པ་གཉིས་ཀ་དང་གཉིས་མིན་གྱི་མཐའ་ཀུན་དང་བྲལ་བས་
ན་བློ་ཡི་སྤྱོད་ཡུལ་མིན་ཏེ། བློ་དང་སྒྲ་ནི་ཀུན་རྫོབ་ཡིན་པར་བརྗོད་དེ་དོན་དམ་པ་མ་ཡིན་པའི་
ཕྱིར་རོ། ། བློས་འདི་དང་འདིའོ་ཞེས་དམིགས་ཤིང་འདུ་ཤེས་པ་དང་། སྒྲས་འདི་དང་
འདིའོ་ཞེས་གང་བརྗོད་པ་སེམས་དང་ངག་གི་སྤྱོད་ཡུལ་དུ་གྱུར་བའི་ཆོས་དེ་ནི་བརྟགས་ན་རྣམ་
པར་དབེན་པའི་སྒྱུ་མ་བཞིན་དུ་སྟོང་བ་ཡིན་གྱི་དཔྱད་བཟོད་པ་ནམ་ཡང་མི་སྲིད་དོ། ། དེས་
ན་བཅོམ་ལྡན་འདས་ཀྱིས་མདོ་ལས། ལྷའི་བུ་གལ་ཏེ་དོན་དམ་པའི་བདེན་པ་ལུས་དང་ངག་
དང་ཡིད་ཀྱི་སྤྱོད་ཡུལ་དུ་གྱུར་ན་དེ་ནི་དོན་དམ་པའི་གྲངས་སུ་མི་འགྲོ་ཞིང་ཀུན་རྫོབ་ཀྱི་བདེན་པ་
ཉིད་དུ་འགྱུར་རོ། ། ལྷའི་བུ་འོན་ཀྱང་དོན་དམ་པའི་བདེན་པ་ནི་ཐ་སྙད་ཐམས་ཅད་ལས་
འདས་བ་དང་ཡང་དག་པར་མ་སྐྱེས་བ་དང་། མ་འགགས་པ་དང༌། བརྗོད་པར་བྱ་བ་
དང་རྗོད་པར་བྱེད་པ་དང་། ཤེས་བྱ་དང་། ཤེས་བ་དང་བྲལ་བ་ཡིན་ཏེ། ཇི་སྲིད་དུ་
རྣམ་པ་ཐམས་ཅད་ཀྱི་མཆོག་དང་ལྡན་པས་ཐམས་ཅད་མཁྱེན་པའི་ཡེ་ཤེས་ཀྱི་ཡུལ་ལས་འདས་པ་
ནི་དོན་དམ་པའི་བདེན་པ་ཡིན་ནོ་ཞེས་དང་། རྒྱན་ལས་ཀྱང་ཡང་དག་ཏུ་ན་སྤྲོས་བ་ཡི
273

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཚོགས་རྣམས་ཀུན་ལས་དེ་གྲོལ་ཡིན། ། རྣམ་པར་རྟོག་ལ་བརྟེན་ན་ཡང་ཀུན་རྫོབ་ཏུ་
འགྱུར་ཡང་དག་མིན། ། ཞེས་སོ དེ་ལ་འདིར་ཆོས་ཉིད་ཤེས་བྱ་མིན་པར་བརྗོད་པ་ནི
ཆོས་ཉིད་སྤྲོས་བ་ཐམས་ཅད་ལས་འདས་བས་ན། དེ་ནི་བློས་དམིགས་པར་བྱར་མེད་པས་ཡིན་
ཏེ། གང་ཡུལ་དང་ཡུལ་ཅན་དུ་མ་གྱུར་ཀྱང་མཚན་མ་གང་དུའ ང་མ་གྲུབ་པ་དེ་ལ་ཡང་དག་
པར་ན་ཇི་ལྟར་ཤེས་བྱ་ཞེས་བརྗོད་དེ ནམ་མཁའ་མཐོང་ཞེས་སེམས་ཅན་ཚིག་ཏུ་རབ་བརྗོད་
པ ། ནམ་མཁར་ཇི་ལྟར་མཐོང་སྟེ་དོན་འདི་བརྟག་པར་གྱིས། ། དེ་ལྟར་ཆོས་མཐོང་བ་
ཡང་དེ་བཞིན་གཤེགས་པས་བསྟན། ། མཐོང་བ་དཔེ་གཞན་གྱིས་ནི་བསྙད་པར་ནུས་པ་
ཡིན ཞེས་པ་བཞིན་། ། འོ་ན་དོན་དམ་པ་དེ་འཕགས་པའི་བློས་ཀྱང་སྤྱོད་ཡུལ་མིན་
ན། དེ་ལ་དམིགས་པས་སྤངས་རྟོགས་ཀྱི་ཡོན་ཏན་འབྱུང་བའང་མི་འཐད་ལ། འཕགས་པའི་
མཉམ་བཞག་གིས་དེ་མི་ཤེས་ན་ཆོས་ཀྱི་དབྱིངས་ཀྱི་ཡུལ་ཅན་མིན་པར་འགྱུར་ཞིང་ཆོས་ཀྱི་
དབྱིངས་ནི་བསམ་མིན་གྱི་བྱེད་པོ་དང་འདྲ་བར་ཁས་བླངས་ཤིང་གཞན་ཡང་བདེན་གཉིས་
ཀྱི་དབྱེ་གཞི་ཤེས་བྱ་མིན་པར་འགྱུར་བ་སོགས་ཀྱིས་གནོད་པས་བློ་གཉིས་སྣང་གི་སྤྱོད་ཡུལ་མིན་
ཞེས་ཁྱད་པར་མཛད་ནའང་། འདི་ནི་མིང་ཙམ་གྱི་ངལ་བ་སྟེ། ཇི་སྐད་དུ། གང་ཚེ་སྐྱེ་མེད་
དེ་ཉིད་ཡིན་ཞིང་བློ་ཡང་སྐྱེ་བ་དང་བྲལ་བ། དེ་ཚེ་དེ་རྣམ་རྟེན་ལས་དེ་ཉིད་རྟོགས་པ་ལྟ་བུ་
སྟེ ། ཇི་ལྟར་སེམས་ནི་གང་གི་རྣམ་པ་ཅན་དུ་གྱུར་བ་དེ་ཡི་ཡིད། ། དེ་ཡོངས་ཤེས་པ་དེ་
བཞིན་ཐ་སྙད་ཉེ་བར་བརྟེན་ནས་རིགས་པ་ཡིན། ། ཞེས་གསུངས་པ་ལྟར་ཐ་སྙད་དུ་ནི་
འཕགས་པའི་མཉམ་བཞག་ཡུལ་ཅན་དང་ཆོས་ཀྱི་དབྱིངས་ཡུལ་དུ་བྱས་པ་ལ་བརྟེན་ནས་ཤེས་བྱ་
ཡིན་ནོ ། ཞེས་བརྗོད་དུ་རུང་གི་དོན་དམ་པར་གཟུང་འཛིན་མེད་པའི་མཉམ་གཞག་གིས་
འདི་གཟུང་བྱའམ་ཤེས་བྱ་ཡིན་ཟེར་ན་ཚིག་དེ་དངོས་ཤུགས་མི་འགལ་ལམ། ཡང་བདེན་
གཉིས་ཀྱི་དབྱེ་གཞི་ཤེས་བྱ་ཡིན་པས་དོན་དམ་ཤེས་བྱར་ཁས་བླངས་པ་དེ་ཡང་རྣམ་གཅོད་དུ་ཡིན་
འདིར་ཤེས་བྱ་མིན་པ་ནི་ཡོངས་གཅོད་དུ་ཡིན་པས་མི་འགལ་ཏེ ཡོངས་གཅོད་དུ་ཡང་
ཤེས་བྱར་ཁས་ལེན་ན་སྟོང་ཉིད་དངོས་པོར་ཞལ་གྱིས་བཞེས་པར་འགྱུར་བས་ཕྱོགས་སྨྲ་བ་གཉིས་
སོ་སོ་ནས་མིང་ལ་ངལ་བས་ཅི་བྱ་སྟེ་དོན་ལ་རྟོན་པར་བྱའོ
གཉིས་པ་རྟོགས་པ་པོ་གང་ཟག་གི་རིམ་པ་བསྟན་པ་ནི། དེ་ལ་འཇིག་རྟེན་སོགས་ཏེ
དེ་འདྲ་བའི་ཡུལ་བདེན་པ་གཉིས་པོ་དེ་ལ་རྟོགས་པར་བྱེད་པ་པོའི་ཕྱོགས་སམ་སྡེར་འགྱུར་བའི་
འཇིག་རྟེན་རྣམ་པ་གཉིས་སུ་མཐོང་སྟེ ཞི་ལྷག་གི་ཡོན་ཏན་དང་ལྡན་པ་རྣལ་འབྱོར་འཇིག་
རྟེན་པ་དང་མི་ལྡན་པ་འཇིག་རྟེན་ཕལ་བ་གཉིས་ཏེ་ཕུང་པོ་གསུམ་པ་ནི་མེད་པའོ། ། དེ་ལ་
འཇིག་རྟེན་ཕལ་བའི་མཐོང་བ་ལ་ནི་རྣལ་འབྱོར་པའི་འཇིག་རྟེན་གྱིས་གནོད་ཅིང་། རྣལ་
- 274

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
འབྱོར་པ་ནང་གསེས་ལ་ཡང་གནས་ཚུལ་མཐོང་བའི་བློའི་ཁྱད་པར་གྱིས། གོང་མ་གོང་མ་
རྣམས་ཀྱིས་འོག་མ་འོག་མའི་མཐོང་དོན་གྱི་གྲུབ་མཐའ་ལ་གནོད་ཅིང་ཟིལ་གྱིས་གནོན་ཏེ།
གནས་ལུགས་མཐོང་བའི་བློ་ཇེ་བཟང་དུ་གྱུར་བས་ན་གང་ལ་ཚད་མ་དང་ལྡན་པ་དེས་འོག་མ་
སུན་འབྱིན་ནུས་ཀྱི་གཞན་དུ་མ་ཡིན་ཏེ། མིག་ནི་རབ་རིབ་ཅན་གྱི་དམིགས་པ་ཡིས། ། རབ་
རིབ་མེད་ཤེས་ལ་གནོད་མིན་ཇི་ལྟར ། དེ་བཞིན་དྲི་མེད་ཡེ་ཤེས་སྤངས་པའི་བློས། དྲི་
མེད་བློ་ལ་གནོད་པ་ཡོད་མ་ཡིན། ཞེས་སོ ། དེ་ཡང་དཔེར་ན་འཇིག་རྟེན་ཕལ་བས་
དངོས་པོ་རྟག་གཅིག་ཏུ་རྟོག་པ་ལ་བྱེ་མདོ་པ་རྣམས་ཀྱིས་རྡུལ་དང་སྐད་ཅིག་མར་མཐོང་བས་
གནོད་ལ། དེས་རྡུལ་ཕྲན་བདེན་པར་འདོད་པ་ལ་སེམས་ཙམ་པས་སྐྱེས་ལ་འདྲ་པ་འགོག་པས་
གནོད་པ་དང་དེའི་སེམས་བདེན་གྲུབ་ལ་དབུ་མ་པའི་གཅིག་དུ་བྲལ་ལ་སོགས་པས་གནོད་
ཅིང་བསལ་བ་བཞིན་ནོ དེས་ན་ཇི་སྲིད་ཡོད་མེད་ལ་སོགས་པའི་མཐའ་ཁས་ལེན་པ་དེ་
སྲིད་དུ་གནོད་པ་དང་བཅས་ཤིང་། གང་མཐར་འཛིན་ཐམས་ཅད་ཞིག་པ་དེ་ལ་སྐྱོན་མེད་པས་
ཇི་ལྟར་གནོད་དེ་ནམ་མཁའ་མཚོན་གྱིས་མི་ཕྱེད་པ་བཞིན་ནོ། དེས་ན། ང་ལ་ཁས་ལེན་
མེད་པས་ན། ང་ནི་སྐྱོན་མེད་ཁོ་ན་ཡིན ཞེས་བཞིན་དབུ་མ་པ་ནི་ཆོས་ཀུན་གྱི་གནས་
ལུགས་དེ་བཞིན་ཉིད་གཏན་ལལ་ཕེབས་པས་ན་སུས་ཀྱང་ཟིལ་གྱིས་མི་ནོན་ཞིང་ཕྱོགས་གཞན་མ་
ཐམས་ཅད་ཀྱི་བླ་མར་གྱུར་བ་ཡིན་ནོ
གསུམ་པ་ཇི་ལྟར་རྟོགས་པར་བྱ་བའི་ཚུལ་བཤད་པ་ནི། གཉིས་ཀ་ཡང་ནི་སོགས་ཏེ
རྣལ་འབྱོར་པས་ཕལ་པའི་བློ་ལ་ཇི་ལྟར་གནོད་དེ འཇིག་རྟེན་ཕལ་བ་པ་ནི་སྐྱེ་སོགས་མངོན་
སུམ་མཐོང་བ་བཞིན་དུ་ཞེན་ཅིང་། ཅིག་ཤོས་དེ་ལས་ལྡོག་པས་ན་ཕན་ཚུལ་གནོད་པར་འགྱུར་
བ་ནི་མིན་ནོ་ཞེ་ན། འདི་ལྟར་དངོས་ཀུན་མི་བདེན་པར་འདོད་པ་དང་། བདེན་པར་འདོད་
པ་གཉིས་ཀ་ཡང་ནི་ཐུན་མོང་དུ་རྫུན་པར་འདོད་པའི་དཔེ་སྒྱུ་མ་དང་རྨི་ལམ་ལ་སོགས་པ་འདི་
སྣང་ནི་སྣང་ཡང་བདེན་པར་མ་གྲུབ་པ་ཡིན་པས་ན་འདི་བཞིན་དུ་གཟུགས་སོགས་དངོས་པོ་ཀུན་
ཀྱང་རང་བཞིན་མེད་པར་འཇིག་རྟེན་ཕལ་བའི་ངོར་སྒྲུབ་པར་ནུས་ཤིང་སྣང་བ་ནི་མི་བདེན་པས་
ཁྱབ་པས་སྣང་ཡང་བདེན་པར་གྲུབ་པའི་དཔེ་མཐུན་སྣང་དུ་གྲུབ་པ་མེད་པས་ན། འཇིག་རྟེན་
པས་རྣལ་འབྱོར་པ་ལ་དངོས་པོ་བདེན་པར་ནམ་ཡང་སྒྲུབ་མི་ནུས་སོ། ཆོས་ཐམས་ཅད་མི་
བདེན་པ་སྒྱུ་མ་ལྟ་བུ་ཡིན་པར་སྦྱིན་སོགས་ལམ་ལའང་སློབ་པར་མི་རིགས་ཏེ་སྒྱུ་མའི་རྟ་ཉོ་བའི་
ངལ་བ་ལྟ་བུ་འདིས་ཅི་བྱ་ཞེ་ན། དེ་ནི་འབྲས་བུའམ་དགོས་པའི་དོན་དུ་མ་བརྟགས་མ་དཔྱད་
པར་འཇུག་པ་ཙམ་ཡིན་པའི་ཕྱིར་རོ། ། དགོས་པ་ཅི་ཡིན་སྙམ་ན། འདིར་འཁོར་འདས་ཀྱི་
སྣང་ཆ་སྒྱུ་མ་ལྟ་བུ་ནི་རྟེན་ཅིང་འབྲེལ་བའི་དབང་གིས་བསླུ་མེད་དུ་ཡོད་པ་དེས་ན་ཇི་སྲིད་གཟུང་
275 -

༄༅།།གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
འཛིན་གྱི་འཇུག་པ་དབྱིངས་སུ་མ་ནུབ་ཀྱི་བར་དུ་སེམས་ཅན་རྣམས་ལ་སྣང་བ་འདི་རྒྱུན་མ་འཆད་
ཅིང་ཕན་གནོད་བྱེད་པ་ཡིན་པས་རང་གཞན་གྱི་སྡུག་བསྔལ་ཞི་ཞིང་ཕན་བདེའི་ཐབས་སུ་ལམ་
འདི་ལ་བརྩོན་པ་ཡིན་གྱི། འདི་ལམ་དང་འབྲས་བུ་ལ་བདེན་པར་ཞེན་པ་ནི་མ་ཡིན་ཏེ་སྒྱུ་མའི་
དཔུང་ཆེན་པོ་སྤྲུལ་ནས་དགྲའི་འཇིགས་པ་ལས་ཐར་བར་བྱེད་པ་དང་སྐྱེས་བུ་གཉིད་དུ་སྡུག་
བསྔལ་བ་སད་པའི་ཐབས་ལ་བརྩོན་པ་བཞིན་ནོ། འོ་ན་རྣལ་འབྱོར་པ་དང་ཕལ་བ་གཉིས་
ཀ་ལ་མཐུན་པར་སྣང་བའི་དངོས་པོ་འདི་ལ་ཅི་ཞིག་རྩོད་སྙམ་ན། སྣང་བའི་དངོས་པོ་ཙམ་ལ་
ཡོད་མེད་དུ་རྩོད་པ་མིན་ཏེ་སྣང་བའི་ངང་ཚུལ་འགོག་པའི་དབུ་མ་པ་སུ་ཡང་མེད་དོ།།
འཇིག་རྟེན་ཐ་མལ་བ་ཡིས་དངོས་པོ་མཐོང་ཞིང་ཇི་ལྟར་མཐོང་བ་བཞིན་དངོས་པོ་དེ་དག་ཉིད་
ཡང་དག་པ་སྟེ་དོན་དམ་པ་ཉིད་དུའང་གྲུབ་པར་རྟོགས་པར་བྱེད་ཀྱི། སྣང་ལ་རང་བཞིན་མེད་
པ་སྒྱུ་མ་ལྟ་བུར་རྟོགས་པ་མིན་པས་དངོས་པོའི་གནས་ལུགས་འཇལ་བའི་སྐབས་འདིར་རྣལ་
འབྱོར་པ་དང་འཇིག་རྟེན་པ་རྣམས་རྩོད་པར་བྱེད་དོ། །
གཉིས་པ་རྩོད་པ་སྤོང་བ་ལ། བརྗོད་བྱ་སྟོང་ཉིད་ལ་རྩོད་པ་སྤོང་བ། རྗོད་བྱེད་ཐེག་
ཆེན་ལ་རྩོད་པ་སྤོང་བ། དེ་དག་གི་དོན་བསྡུ་བ་གསུམ་ལས། དང་པོ་ལ། གཞི་དང་ལམ་
དང་འབྲས་བུའི་རྩོད་སྤོང་གསུམ། དང་པོ་ལ། འཇིག་རྟེན་ཕལ་བ་དང་། དོན་སྨྲ་བ་དང་།
སེམས་ཙམ་པའི་རྩོད་སྤོང་གསུམ། དང་པོ་ནི གཟུགས་སོགས་མངོན་སུམ་སོགས་ཏེ།
འཇིག་རྟེན་ཕལ་བ་རྣམས་འདི་སྙམ་དུ། གཟུགས་ལ་སོགས་པ་ནི་མིག་ལ་སོགས་པས་མངོན་
སུམ་ཉིད་དུ་གྲུབ་ཀྱང་ནི་འདི་ལྟར་ན་ཅིའི་ཕྱིར་མི་བདེན་སྙམ་ན། གཟུགས་སོགས་ནི་མངོན་
སུམ་ཉིད་དུ་གྱུར་ཏོ་ཞེས་པ་འདི་ཡང་མ་བརྟགས་པར་འཇིག་རྟེན་ན་མངོན་སུམ་དུ་གྲགས་པ་ཡིན་
གྱི་བརྟགས་ཤིང་དཔྱད་ན་ཚང་མས་དེ་ལྟར་གྲུབ་པ་མིན་ཏེ། འཆད་འགྱུར་ལྟར་དབང་དོན་
འཕྲད་དང་མ་འཕྲད་བརྟགས་པ་ལ་སོགས་པས་འགོག་པའི་ཕྱིར་རོ། ཇི་ལྟར་ན་གཟུགས་
སོགས་སུ་གྲུབ་པར་བཞག་པ་དེ་ནི་དཔེར་ན་བུད་མེད་ཀྱི་ལུས་མི་གཙང་བ་དང་། མི་རྟག་པ་ལ་
སོགས་ཡིན་པ་ལ་གཙང་བ་དང་རྟག་པ་སོགས་སུ་འཇིག་རྟེན་ན་གྲགས་པ་བཞིན་དུ་རྫུན་པ་ཡིན་
ནོ ། གཉིས་པ་ལུང་རིགས་ཀྱི་རྩོད་སྤོང་གཉིས་ལས དང་པོ་ནི འཇིག་རྟེན་གཞུག་
པའི་སོགས་ཏེ། དོན་སྨྲ་བ་རྣམས་འདི་སྙམ་དུ། དངོས་པོ་ནི་བདེན་པར་ཡོད་དེ་སངས་རྒྱས་
ཀྱིས་གཞི་ཕུང་ཁམས་སྐྱེ་མཆེད་ཡོད་པར་གསུངས་ཤིང་ཕུང་པོ་དེའི་མཚན་ཉིད་ཀྱང་སྐད་ཅིག་
མར་གསུངས་པའི་ཕྱིར་སྙམ་ན། སྟོན་པའི་སྣང་ཚུལ་ཙམ་ལ་དགོངས་ནས་དེ་ལྟར་གསུངས་
ཤིང་། དགོས་པ་སྟོང་ཉིད་རྟོགས་མི་ནུས་པའི་འཇིག་རྟེན་པ་དག་ཡང་དག་པའི་དོན་ལ་རིམ་
གྱིས་ཁ་དྲངས་ཏེ་གཞུག་པའི་དོན་དུ་ནི་མགོན་པོས་དངོས་པོ་ཡོད་པར་བསྟན་པ་ནི། ། རྒྱལ་
276

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
བས་བདག་དང་བདག་གི་ཞེས། དགོས་པའི་དབང་གིས་གསུངས་པ་ལྟར། ། དེ་བཞིན་
ཕུང་བོ་སྐྱེ་མཆེད་ཁམས། ། དགོས་པའི་དབང་གིས་གསུངས་པ་ཡིན། ། ཞེས་སོ།
ཡང་དག་པའི་དོན་དེ་ཁོ་ན་ཉིད་དུ་ནི་ཕུང་སོགས་དེ་དག་སྐད་ཅིག་མ་ཉིད་དུ་གྲུབ་པ་མིན་ཏེ་
གཅིག་དང་དུ་མ་གང་དུའང་མ་གྲུབ་ཀྱང་སྐྱེ་འགག་མེད་པ་དེ་ལ་སྐད་ཅིག་ཏུ་གྲུབ་པ་ག་ལ་ཡོད་དེ་
མེད་དོ། ། དེ་དག་ན་རེ། སྐད་ཅིག་མ་དེ་དོན་དམ་མིན་ན་ཀུན་རྫོབ་ཏུ་ཡང་རྣམ་པར་
བཞག་པ་འགལ་ཏེ་དེས་ན་བདེན་པ་གཉིས་ཀ་མིན་པར་འགྱུར་རོ། ། དེ་ལ་ཀུན་རྫོབ་ཏུ་ཇི་
ལྟར་འགལ་ཞེ་ན། རིགས་པ་དང་ལུང་གཉིས་ཀྱིས་བརྒལ་ཏེ། དང་པོ། ཀུན་རྫོབ་ནི་ཐུན་
མོང་དུ་སྣང་དུ་རུང་བ་བྱིས་པའི་ཡང་སྤྱོད་ཡུལ་དུ་གྱུར་བ་ཞིག་ཡིན་ནའང་། འཇིག་རྟེན་པ་
རྣམས་ནི་སྔ་དྲོའི་བུམ་པ་ཕྱི་དྲོ་མ་ཞིག་པའི་རྟག་པར་འདོད་ཅིང་སྐད་ཅིག་མར་མི་འདོད་ལ
དེས་མཐོང་བར་མི་ནུས་པས་ཀུན་རྫོབ་མིན་ཞིང་། བཅོམ་ལྡན་འདས་ཀྱིས་ཀྱང་སྐད་ཅིག་མར་
མཐོང་བ་དངོས་པོའི་གནས་ཚུལ་བདེན་པར་མཐོང་བར་མིན་ནམ་ཞེ་ན། འཇིག་རྟེན་པས་
ཀྱང་བུམ་སོགས་རྟག་པར་མཐོང་བ་ནི་མ་ཡིན་ཀྱང་འདྲ་བ་གཞན་འབྱུང་བའི་འཁྲུལ་རྒྱུའི་རྟག་
པར་འཁྲུལ་བ་སྐྱེས་པ་ཡིན་པས་འཇིག་རྟེན་རང་ག་མིའི་བློས་སྐད་ཅིག་མར་མ་ཤེས་ཀྱང་ཐ་སྙད་
ཀྱི་གནས་ཚུལ་སེམས་པའི་རྣལ་འབྱོར་པ་རྣམས་ཀྱིས་སྐད་ཅིག་མར་མཐོང་ཞིང་ངེས་པ་ན་སྐད་
ཅིག་མ་དེ་ནི་ཀུན་རྫོབ་སྣང་ཚུལ་གྱི་དབང་དུ་བྱས་པ་ཡིན་པས་བདེན་གཉིས་གང་དུའང་མ་འདུས་
པའི་ཉེས་པ་མེད་དེ། འཇིག་རྟེན་ཕལ་བའི་བློའི་རྟག་འཛིན་ལ་ལྟོས་ན་སྐད་ཅིག་མར་མཐོང་བ་
དེ་དེ་ཉིད་མཐོང་བ་ཡིན་ཏེ་ཐ་སྙད་ཀྱི་དེ་ཁོ་ན་ཉིད་མཐོང་བས་སོ། ། དེ་ལྟ་མ་ཡིན་པར་གཞན་
དུ་འཇིག་རྟེན་ལ་ལྟོས་ནས་དེ་ཉིད་མཐོང་མ་མཐོང་གི་ཁྱད་པར་མེད་ན། འཇིག་རྟེན་པས་བུད་
མེད་གཙང་བར་བཟུང་བ་འདིས་མི་སྡུག་པ་གོམས་ཤིང་བུད་མེད་མི་གཙང་བར་ངེས་པར་རྟོགས་
པ་ལའང་གནོད་པར་ཐལ་ཏེ། བློ་དེ་གཉིས་ལ་དེ་ཉིད་མཐོང་མ་མཐོང་གི་ཁྱད་པར་མེད་པས་
སོ། དེ་ལྟ་ནའང་མི་གཙང་བར་མཐོང་བས་གཙང་པར་འཛིན་པ་ལ་གནོད་ཀྱི། འཇིག་
རྟེན་པ་རྣམས་གཙང་བར་འཛིན་པའི་ལོག་ཤེས་ཀྱིས་ཚུར་ལ་ནམ་ཡང་གནོད་པར་མི་འགྱུར་བའི་
ཕྱིར་རོ། །
གཉིས་པ་ནི། སྒྱུ་འདྲའི་རྒྱལ་ལས་སོགས་ཏེ། རིགས་པའི་དབང་དུ་བྱས་ཏེ་སྒྱུ་མ་ལྟ་བུ་
མི་བདེན་པའི་སངས་རྒྱས་ལ་མཆོད་པས་བསོད་ནམས་ཆེན་པོ་ཅི་སྟེ་འབྱུང་ཞེ་ན། སྒྱུ་མ་འདྲ་
བའི་རང་བཞིན་བདེན་པར་མ་གྲུབ་པའི་རྒྱལ་བ་མཆོད་པ་ལས་བསོད་ནམས་སྒྱུ་མ་ལྟ་བུ་ནི་འབྱུང་
བར་འགྱུར་ཏེ། ཇི་ལྟར་ཁྱོད་སངས་རྒྱས་དངོས་ཡོད་ལ་མཆོད་པའི་བསོད་ནམས་དངོས་ཡོད་
ཅིག་འབྱུང་བར་འདོད་པ་ཇི་བཞིན་དུ་ཡིན་ཏེ། བསོད་ནམས་དང་སངས་རྒྱས་དངོས་པོར་
277

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
གྲུབ་མ་གྲུབ་ཙམ་གྱིས་ཁྱད་པར་ལས་བསོད་ནམས་འབྱུང་མི་འབྱུང་ལ་ཁྱད་པར་ཡོད་པ་མ་ཡིན་
ནོ ཡང་གལ་ཏེ་སེམས་ཅན་སྒྱུ་མ་འདྲ་ན་སྒྱུ་མའི་རྟ་གླང་འགགས་པ་སླར་མི་སྐྱེ་བ་བཞིན་དུ་
ཤི་ནས་སླར་ཇི་ལྟར་སྐྱེ་བར་འགྱུར་ཞེ་ན། ཇི་སྲིད་དུ་རང་རང་སྣང་བའི་རྐྱེན་རྣམས་ཚོགས་པར་
གྱུར་བ་དེ་སྲིད་དུ་སྒྱུ་མའི་སྣང་བའང་མི་ལྡོག་པར་འབྱུང་བར་འགྱུར་བ་ཡིན་ན་ལས་ཉོན་སོགས་
སེམས་ཅན་སྐྱེ་བའི་རྒྱུ་ཚོགས་མ་ལྡོག་པ་དེ་སྲིད་དུ་སེམས་ཅན་ཀྱང་ཅི་སྟེ་མི་སྐྱེ་དེས་ན་སྒྱུ་མའི་སྣང་
བ་འགགས་པ་སླར་མི་སྐྱེ་བ་ནི་རྒྱུའི་ཚོགས་པ་ལོག་པས་ཡིན་ལ། སེམས་ཅན་ནི་ད་ལྟའི་སྲིད་པ་
འགགས་ཀྱང་སྲིད་པ་གཞན་བར་མ་ཆད་དུ་འཕེན་པའི་རྒྱུ་ཚོགས་པ་ཚང་བའི་རྒྱུན་མི་ལྡོག་པ་ཡིན་
འདི་གཉིས་ལ་བདེན་པར་གྲུབ་མ་གྲུབ་ཀྱི་ཁྱད་པར་ཡོད་པ་མིན་ནོ ། དེ་ལྟ་ནའང་
སེམས་ཅན་ནི་འཁོར་བ་ཐོག་མཐའ་མེད་པའི་ཡུན་རིང་ལ། སྒྱུ་མ་ནི་དེ་འདྲ་བ་གཅིག་ཀྱང་མེད་
པས་དེ་གཉིས་མི་མཚུངས་སོ་སྙམ་ན འདི་གཉིས་མཚུངས་པར་འཇོག་པ་ནི་ཡུན་རིང་ཐུང་
སོགས་སྒོ་ཀུན་ནས་འདྲ་བར་བཞག་པ་མིན་ལ། རྒྱུན་རིང་ངམ་ཐུང་ཡང་རུང་སྟེ་སྣང་ཡང་
བདེན་པས་སྟོང་བའི་སྒོ་ནས་འདྲ་བར་བཞག་གོ དེའི་ཕྱིར་རྒྱུན་རིང་བ་ཙམ་གྱིས་ཇི་ལྟར་ན་
སེམས་ཅན་བདེན་པར་ཡོད་པ་ཡིན་ཏེ་མ་ཡིན་ནོ། ། རྒྱུན་རིང་ཡང་རྒྱུ་མ་ལོག་པས་ཡིན་གྱི་སྔ་
ཕྱིའི་སྲིད་པ་སོ་སོ་གཞན་དང་གཞན་འབྱུང་བ་དག་ལ་རང་བཞིན་གྱིས་མ་གྲུབ་པར་ཁྱད་མེད་དེ།
ཇི་ལྟར་སྒྱུ་མའི་རྟ་གླང་སོགས་ལོ་བརྒྱར་སྣང་ཡང་རུང་ཡུད་ཙམ་དུ་སྣང་ཡང་རུང་མི་བདེན་
པར་ཁྱད་མེད་པ་བཞིན་ནོ པང་གཞན་དེ་དག་འདི་སྙམ་དུ། སེམས་ཅན་རྣམས་སྒྱུ་མའི་
སྐྱེས་བུ་དང་འདྲ་ན་ཇི་ལྟར་སྒྱུ་མའི་སྐྱེས་བུ་བསད་ཀྱང་སྲོག་གཅོད་ཀྱི་དངོས་གཞི་མི་འབྱུང་བ་
བཞིན་དུ་སེམས་ཅན་བསད་ཀྱང་སྲོད་གཅོད་པའི་ཉེས་པ་མ་འབྱུང་ལ། དེ་བཞིན་དུ་མ་བྱིན་
པར་ལེན་པ་དང་བརྡུང་བརྡེག་སོགས་གནོད་པ་དང་ཟས་གོས་བྱིན་པ་སོགས་ཀྱིས་ཕན་པར་ཡང་
མི་འགྱུར་པས་གཞི་དེ་ལས་དགེ་སྡིག་འབྱུང་བ་མི་འཐད་དོ་སྙམ་ན། སྒྱུ་མའི་སྐྱེས་བུ་གསོད་
སེམས་ཀྱིས་ཀུན་ནས་བསླངས་ཏེ་བསད་པ་དང་བཅོམ་པར་སྣང་བ་སོགས་ལ་ཡང་རང་གི་
ངན་སེམས་ཀྱི་དབང་གིས་སྦྱོར་བའི་ཉེས་པ་ཙམ་ལས་སེམས་མེད་པའི་ཕྱིར་ན་སྲོག་གཅོད་དངོས་
གཞིའི་སྡིག་པ་འབྱུང་བ་མེད་དེ། དེའི་རྒྱུ་མཚན་སྒྱུ་མའི་སྐྱེས་བུ་ལ་ཕན་གནོད་ཀྱི་རྟེན་ཏུ་གྱུར་
བའི་སེམས་མེད་པའི་ཕྱིར་ཏེ། གང་སྒྱུ་མ་ལྟ་བུའི་སེམས་དང་ལྡན་པའི་སེམས་ཅན་རྣམས་ལ་ནི་
ཕན་པ་དང་གནོད་པ་བྱས་པ་ལས་བསོད་ནམས་དང་སྡིག་པ་འབྱུང་བར་འགྱུར་བ་ཡིན་ནོ།
དེས་ན་དེ་གཉིས་ལ་བདེན་རྫུན་གྱི་ཁྱད་པར་ཡོད་པ་མིན་ཏེ་སེམས་ཡོད་མེད་ཀྱི་ཁྱད་པར་ཡོད་པ་
ཡིན་ནོ། ། འོ་ན་སྒྱུ་མའི་སྐྱེས་བུ་དང་སེམས་ཅན་མི་བདེན་པར་འདྲ་བཞིན་དུ་གཅིག་འལ་
སེམས་ཡོད་པ་དང་གཅིག་ལ་མེད་པ་མི་འཐད་ལ། གང་སེམས་ཅན་ལ་སེམས་ཡོད་པ་དེ་ཕྱིར་སྒྱུ་
278

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
མ་དང་འདྲ་བ་མིན་ནོ་སྙམ་ན། སེམས་ཅན་ལ་སེམས་ཡོད་ཀྱང་སེམས་དེ་ཉིད་སྒྱུ་མ་ལྟ་བུ་ཡིན་
པས་དེས་བདེན་པར་ག་ལ་འགྱུར་ཏེ། འདི་ལྟར་སྒྱུ་མའི་སྔགས་དང་རྫས་ལ་སོགས་པ་རྣམས་ལ་
སེམས་སྐྱེད་པའི་ནུས་པ་མེད་པའི་ཕྱིར་སྒྱུ་མའི་སྐྱེས་བུ་ལ་སེམས་ནི་འབྱུང་བ་མེད་པ་ཡིན་ནོ།
གང་སེམས་འབྱུང་བའི་ནུས་པ་ཡོད་པ་ལས་བྱུང་བ་དེ་ནི་བདེན་ཞིང་ཅིག་ཤོས་མི་བདེན་པར་
བཞག་མི་ནུས་ཏེ། སྣ་ཚོགས་པའི་རྒྱུ་རྐྱེན་སོ་སོ་ལས་བྱུང་བ་ཡི་སྒྱུ་མ་དེ་ཡང་ཚུལ་གཅིག་མིན་
པར་སྣ་ཚོགས་སུ་སྣང་བ་ཉིད་ཡིན་གྱི རྐྱེན་གཅིག་གིས་ནི་འབྲས་བུ་ཡིན་ནོ་ཅོག་ཀུན་ནུས་པ་
ཡུལ་དུས་གང་ན་ཡང་ནི་ཡོད་པ་མ་ཡིན་ནོ། ། དེས་ན་སེམས་ཅན་གྱི་ལུས་སེམས་གཉིས་ཆར་
ཡང་རྒྱུ་རྐྱེན་ཚོགས་པས་སྦྲུལ་གྱིས་རང་གི་ངོ་བོས་གྲུབ་པ་མེད་པས་སྒྱུ་མ་དང་ཁྱད་ཅི་ཡོད་དེ
དཔེར་ན་སྒྱུ་མའི་རྟ་དང་བ་ལང་དུ་སྣང་བ་ལ་རྭ་ཅོ་ཡོད་མེད་དུ་སྣང་བའི་ཁྱད་པར་ཡོད་ཀྱང་
ཡང་མྱང་འདས་དངོས་པོར་འཛིན་པ་རྣམས་ན་རེབདེན་རྫུན་ཁྱད་མེད་པ་བཞིན་ནོ
ཁྱེད་ངོ་བོ་ཉིད་མེད་པར་སྨྲ་བ་ལྟར་ན། གལ་ཏེ་འཁོར་བའི་ཆོས་ཐམས་ཅད་དོན་
བཞིན་གྱིས་མྱ་ངན་འདས་པ་ཡིན་ལ། སྐྱེ་སོགས་ཀྱི་མཚན་ཉིད་ཅན་འཁོར་བ་ནི་ཀུན་རྫོབ་ཡིན་
པ་དེ་ལྟ་ན། མྱང་འདས་དང་འཁོར་བའི་གཞི་མཐུན་ཡོད་པར་འགྱུར་ལ། དེ་ཕྱིར་སངས་
རྒྱས་ཐོབ་ཀྱང་ནི་སླར་འཁོར་བར་འགྱུར་བས་འཁོར་བ་ཟད་ནས་མྱང་འདས་ཐོབ་པ་མིན་པར་
འཁོར་བ་ཉིད་མྱང་འདས་ཡིན་པའི་ཕྱིར དེས་ན་སངས་རྒྱས་འཐོབ་པའི་ཕྱིར་བྱང་ཆུབ་ཀྱི་
སྤྱད་པ་སྤྱོད་པས་ཅི་ཞིག་བྱ་སྟེ་ངལ་བ་དོན་མེད་པའི་འཇིག་རྟེན་ཕལ་བའི་སྤྱོད་ལམ་དང་མཚུངས་
པར་འགྱུར་རོ་ཞེ་ན དེ་མ་ཡིན་ཏེ རང་བཞིན་རྣམ་དག་གི་མྱང་འདས་དང་གློ་བུར་དྲི་བྲལ་
གྱི་མྱང་འདས་ལ་ཁྱད་པར་ཡོད་པའི་ཕྱིར་ཏེ འདི་ལྟར་འབྲས་བུ་སོ་སོར་སྣང་བའི་རྐྱེན་རྣམས་
རྒྱུན་ནི་མ་ཆད་ན་འཁོར་བར་མ་ཟད་སྒྱུ་མའི་སྣང་བའང་ལྡོག་པར་མི་འགྱུར་མོད་ཀྱི ལམ་
བསྒོམ་པ་ལ། བརྟེན་ནས་ལས་དང་ཉོན་མོངས་པའི་རྐྱེན་རྣམས་རྒྱུན་ནི་ཆད་པར་གྱུར་ན
སངས་རྒྱས་ནས་ཀུན་རྫོབ་ཙམ་དུ་ཡང་འཁོར་བའི་སྐྱོན་ཅུང་ཟད་ཙམ་ཡང་མི་འགྱུར་རོ། ། དེ་
བས་ན་བྱང་ཆུབ་སྤྱོད་པ་ནི་དོན་ཆེན་པོ་དང་ལྡན་པའི་ཕྱིར་རོ། དེ་ཕྱིར་འཁོར་བའི་རྒྱུ་མ་
རིག་པ་ས་བོན་དང་བཅས་པ་བདག་མེད་རྟོགས་པའི་ཤེས་རབ་ཀྱིས་དྲུང་ནས་འབྱིན་པར་མཛད་
པ་རྣམས་ནི་འཁོར་བར་མི་འགྱུར་ཏེ་རྒྱུ་མེད་པས སངས་རྒྱས་འཇིག་རྟེན་དུ་བལྟམས་པ་
སོགས་ནི་འཁོར་བའི་བསྡུས་པ་མ་ཡིན་ཏེ། སྨོན་ལམ་དང་ཏིང་ངེ་འཛིན་ལ་སོགས་པ་ལྷན་ཅིག་
བྱེད་རྐྱེན་དུ་གྱུར་བས་ཡེ་ཤེས་རྣམ་པ་ཐམས་ཅད་པའི་སྟོབས་ལས་མིག་འཕྲུལ་ལྟ་བུའི་མཛད་པ་
སྟོན་ཀྱང་ཆོས་ཀྱི་དབྱིངས་ལ་གཡོ་བ་ནམ་ཡང་མི་སྲིད་དོ།
གསུམ་པ་ལ རྣམ་བདེན་རྫུན་གྱི་རྩོད་པ་གཉིས་ལས། དང་པོ་ནི གང་ཚེ་འཁྲུལ་
— 279 -

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བའང་སོགས་ཏེ རྣམ་རིག་སྨྲ་བ་རྣམས་ན་རེ འདི་ལྟར་ཕྱི་ནང་གི་དངོས་པོར་སྣང་བ་འདི་
དག་ནི་སྐྲ་ཤད་དང་རྨི་ལམ་གྱི་སྣང་བ་བཞིན་དུ་ཕྱི་དོན་དུ་བདེན་པར་མེད་ཀྱང་ནང་གི་བག་
ཆགས་ཀྱི་ཁྱད་པར་ལས་གནས་དོན་ལུས་ཀྱི་སྣང་བ་སྣ་ཚོགས་པར་སྨིན་པ་ཞིག་སྟེ དེའི་ཕྱིར་ཕྱི་
རོལ་གྱི་དོན་ནི་མེད་ཀྱང་སེམས་ནི་ཡོད་དེ། རྨི་ལམ་ན་ཡང་སྔོ་སོགས་ཀྱི་ཉམས་མྱོང་འཛིན་པར་
གྲུབ་པས་སོ་སྙམ་དུ་བསམས་ཏེ་ཁྱོད་དབུ་མ་པ་ལྟར་ན་གང་ཚེ་འཁྲུལ་བའི་ཡུལ་ཕྱི་དོན་མེད་པར་
མ་ཟད། འཁྲུལ་བའི་བློའང་ཡོད་པ་མིན་ན ཡུལ་སྒྱུ་མ་ལྟ་བུ་གང་གིས་དམིགས་པར་འགྱུར་
ཏེ་ཡུལ་ཅན་མེད་པས་སོ་ཟེར་ན། རེ་ཞིག་མགོ་བསྒྲེ་བའི་དབང་དུ་བྱས་ཏེ། གང་ཚེ་སེམས་
ཙམ་པ་ཁྱོད་ལ་སྒྱུ་མ་ལྟ་བུའི་ཡུལ་ཉིད་དོན་དུ་གྲུབ་པ་མེད་ནའང་དེ་ཚེ་བློ་ཡོད་དུ་ཟིན་ཀྱང་
དམིགས་བྱ་ཅི་ཞིག་དམིགས་ཏེ། དམིགས་བྱ་ཡུལ་དང་དམིགས་བྱེད་ཡུལ་ཅན་གཉིས་ལས་གང་
ཡང་རུང་བ་མེད་ན་དམིགས་པར་མི་སྲིད་པས་སོ། ། གལ་ཏེ་བདག་ཅག་གི་ལུགས་ལ་ཡུལ་
གཏན་ནས་མེད་པ་མ་ཡིན་ཏེ། རྨི་ལམ་གྱི་རྟ་གླང་བཞིན་དུ་ཡུལ་དོན་གྱི་གོ་ས་དེ་ཉིད་དུ་དོན་
བེམ་པོ་ལས་གཞན་དུ་གྱུར་བའི་དམིགས་བྱ་ཞིག་ཡོད་དོ། ། དེ་གང་ཞེ་ན། ཡུལ་གྱི་རང་
བཞིན་དུ་སྣང་བའི་གཟུང་བའི་རྣམ་པ་དེ་ནི་སེམས་ཉིད་ཡིན་གྱི་དོན་ནི་མ་ཡིན་ནོ་ཞེ་ན། གང་
ཚེ་སེམས་དེ་ཉིད་དམིགས་བྱ་སྒྱུ་མ་ལྟ་བུའི་དོན་ཡིན་ན། དེ་ཚེ་ཡུལ་གང་ཞིག་ཡུལ་ཅན་གང་
གིས་མཐོང་སྟེ། དེ་གཉིས་གཅིག་ཡིན་པས་མཐོང་མི་ཤེས་སོ། ཇི་ལྟར་མི་མཐོང་སྙམ་ན
འཇིག་རྟེན་གྱི་ནི་མགོན་པོ་སངས་རྒྱས་བཅོམ་ལྡན་འདས་ཀྱིས་ཀྱང་། སེམས་ཀྱིས་སེམས་མི་
མཐོང་ངོ་ཞེས་གསུངས་ཏེ། ཇི་ལྟར་ན རལ་གྲིས་སོ་གཅིག་པོ་དེས་ནི་རང་ལ་རང་ཇི་ལྟར་མི་
གཅོད་པ་དང་། སོར་མོའི་རྩེ་མོས་རང་ལ་མི་རེག་པ་དང་། ཡང་ཟོར་ཅན་རང་གི་ཕྲག་པ་ལ་
ཞོན་མི་ནུས་པ་དེ་བཞིན་དུ་ཡིད་དམ་སེམས་གཅིག་པོ་དེས་ཀྱང་རང་གིས་རང་མི་མཐོང་ངོ། །
དེ་སྐད་དུ། གཙུག་ན་རིན་པོ་ཆེའི་མདོ་ལས། འདི་ལྟར་སྟེ། དཔེར་ན་རལ་གྲིའི་སོ་ཉིད་
ཀྱིས་རལ་གྲིའི་སོ་དེ་ཉིད་གཅོད་པར་མི་ནུས་པ་དང་། སོར་མོའི་རྩེ་མོ་དེ་ཉིད་ཀྱིས་སོར་མོའི་རྩེ་
ལ་རེག་པར་མི་ནུས་པ་དེ་བཞིན་དུ། སེམས་དེ་ཉིད་ཀྱིས་སེམས་དེ་ཉིད་མཐོང་བར་མི་ནུས་སོ་
ཞེས་གསུངས་སོ།། འདིའི་གནད་ནི་འདི་ཡིན་ཏེ གང་ཡང་སེམས་བདེན་པར་གྲུབ་ཕན་
ཆོད་བདེན་གྲུབ་ཀྱི་སེམས་ཆ་མེད་གཅིག་ལ་བལྟ་བྱ་ལྟ་བྱེད་གཉིས་གྲུབ་པ་ཉམས་ཏེ། གང་ཡུལ་
དུ་སྣང་བ་ན་དེ་ཉིད་རང་མིན་ལ་གང་མ་སྣང་ན་གཟུང་བྱར་མི་རིགས་པས་དོན་དམ་པར་ཤེས་
པས་རང་རིག་པ་ཞེས་པའང་བརྟགས་པ་ཙམ་སྟེ་ཡང་དག་པ་ནི་མིན་ནོ ། སེམས་ཙམ་པ་ན་
རང་གིས་རང་རིག་པ་ནི་ཅི་སྟེ་མེད། དཔེ་ཇི་ལྟར་ན བུམ་སོགས་གཞན་གསལ་བར་
བྱེད་པའི་མར་མེ་དེ་ནི་གསལ་བྱེད་ཀྱི་རྐྱེན་གཞན་ལ་མ་ལྟོས་པར་རང་གི་དངོས་པོ་རང་གིས་ཡང་
280 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
དག་པར་གསལ་བར་བྱེད་པ་བཞིན་ནོ་ཡིན་ཟེར་ན། མར་མེ་རང་གིས་རང་གསལ་བར་བྱ་ཞེས་
པ་འདིའ ང་ཐ་སྙད་ཙམ་ལས་ཡང་དག་པ་མིན་ཏེ གང་ཕྱིར་མར་མེ་ལ་མུན་གྱིས་བསྒྲིབས་པ་
མེད་ན་དེ་མར་མེ་ཇི་ལྟར་གསལ་བར་བྱ་སྟེ། གསལ་བྱ་མེད་ཀྱང་གསལ་བྱེད་དུ་འགྱུར་ན་མར་
མེ་འདི་ཉི་ཟླ་ལ་སོགས་པའི་གསལ་བྱེད་དུ་འགྱུར་ནའང་དེ་མི་འདོད་པའི་ཕྱིར་རོ། ། གཞན་
ཡང་མར་མེ་རང་གིས་རང་ལ་བྱ་བ་འཇུག་ན་མུན་པས་ཀྱང་རང་གིས་རང་སྒྲིབ་པར་ཐལ་ལ།
དེ་ལྟར་བུམ་སོགས་མཐོང་བའི་གེགས་མུན་པ་བསྒྲིབས་ནས་མི་སྣང་ན་བུམ་སོགས་སྣང་བར་ཐལ་
ལོ ། ཡང་དེ་དག་འདི་སྙམ་དུ། གསལ་བྱ་གསལ་བྱེད་གཞན་དུ་མེད་ཀྱང་རང་གི་ངོ་བོ་ལ་
གསལ་བ་ནི་ཡོད་དེ། དཔེར་ན་ཤེལ་དཀར་པོ་འོག་གཞིའི་རས་སོགས་ལ་ལྟོས་ནས་སྔོན་པོར་
བསྒྱུར་པ་བཞིན་དུ་རྐྱེན་གཞན་ལ་ལྟོས་པ་ཅན་དང་བཻཌྰུརྱ་སྔོན་པོ་རང་བཞིན་གྱིས་སྔོ་བ་ཉིད་
དུ་ངེས་པ་ཡིན་ལ་གཞན་ལ་ལྟོས་པ་ལྟ་བུ་ནི་ཡོད་པ་མ་ཡིན་ནོ། ། དེས་ན་ལྟོས་མེད་རང་ཉིད་
སྔོ་བ་བཻཌཱུརྱ་ལྟ་བུ་དང་གཞན་ལ་ལྟོས་ནས་སྔོ་བ་ཤེལ་ལྟ་བུ་གཉིས་ཡོད་པ་དེ་བཞིན་གསལ་བྱ་
གཟུགས་སོགས་འགའ་ཞིག་གསལ་བྱེད་གཞན་མིག་ཤེས་ལ་ནི་ལྟོས་ནས་གསལ་བར་མཐོང་བ་
དང་། གསལ་བྱ་གསལ་བྱེད་ཕན་ཚུན་ཐ་དད་དུ་ལྟོས་པ་མེད་ཀྱང་ངོ་བོ་ཉིད་ཀྱིས་གསལ་བ་
རང་རིག་པ་ཡང་མཐོང་ངོ་ཞེ་ན། དཔེ་མ་གྲུབ་སྟེ། བཻཌྰུརྱ་སྔོ་བ་ཉིད་གཞན་ལ་ལྟོས་མེད་དུ་སྔོ་
བ་མིན་ལ་སྔོན་པོར་སྣང་བའི་རྒྱུ་རྐྱེན་གྱི་ཚོགས་པ་གཞན་གྱིས་སྔོན་པོར་བྱས་པ་ཡིན་གྱི། རྒྱུ་
རྐྱེན་གཞན་ཅི་ལའང་མི་ལྟོས་པར་བདག་གིས་བདག་ཉིད་སྔར་སྔོན་པོ་མིན་པ་ཕྱིས་སྔོན་པོར་བྱས་
པ་མེད་དེ་ཇི་སྲིད་སྔོན་པོ་མིན་པ་དེ་སྲིད་དུ་རང་བཞིན་གྱིས་སྔོ་བ་ཉམས་ལ། སྔོན་པོ་ཡིན་ན་
དེའི་རྒྱུ་གཞན་སྔོན་དུ་སོང་བས་ཁྱབ་ཀྱི སྔོན་པོ་རང་ཉིད་ཀྱིས་སླར་སྔོན་པོར་བྱས་པ་ནི་མི་
སྲིད་དོ ། དོན་ཡང་མ་གྲུབ་སྟེ། མར་མེ་ནི་རང་གིས་རང་གསལ་བར་བྱེད་དོ་ཞེས་མར་མེ་
ལས་གཞན་དོན་རིག་གི་ཤེས་པས་ཤེས་ཏེ་རྗོད་པར་བྱེད་པ་ཡིན་ན། བློ་ནི་རང་ཉིད་ཀྱིས་རང་
གསལ་བར་ཉིད་ཡིན་ཅེས་ཤེས་པ་གང་གིས་དེ་སྐད་བརྗོད་པ་འཐད་དེ། ཤེས་པ་རང་གིས་རང་
གསལ་བར་ཤེས་མཁན་དེ་ཤེས་པ་ཁོ་རང་ཡིན་ནམ་དེ་ལས་ཤེས་པ་གཞན་ཞིག་ཡིན། དང་པོ་མི་
འཐད་དེ་སྐབས་ཀྱི་དཔྱད་བྱ་ཡིན་པའི་མ་གྲུབ་ལ ཤེས་པ་ལས་གཞན་པའི་ཤེས་པའི་ཤེས་པ་
ཞིག་གིས། དེ་ཤེས་དགོས་ན་ཐུག་མེད་དུ་འགྱུར་ཞིང་ཤེས་པར་ཡང་མི་སྲིད་དེ། དུས་མི་
མཉམ་ན་ནི་འགགས་པ་དང་མ་སྐྱེས་པའི་ཡུལ་མི་ཤེས་ཤིང་། དུས་མཉམ་པ་ན་ཕན་ཚུན་ལྟོས་
པ་མེད་པའི་ཤེས་མི་སྲིད་དོ ། དེས་ན་གང་ཚེ་གཞན་དབང་གི་རྣམ་པར་ཤེས་པ་དེ་ནི་རང་
གིས་མི་མཐོང་ལ རང་ལས་གཞན་པ་འགས་ཀྱང་མཐོང་བ་མིན་ན། དེ་གསལ་བའམ་ནི་མི་
གསལ་བ་ཞེས་ཁྱད་པར་དཔྱོད་པ་ནི་དོན་མེད་དེ། ཁྱད་གཞི་མཐོང་མ་མྱོང་བ་ལ་ཁྱད་པར་གྱི་
- 281

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཆོས་རྣམ་པར་བཞག་པ་མོ་གཤམ་བུ་མོའི་ལུས་ཀྱི་ང་བག་དང་སྟབས་ནི་འདི་ལྟ་བུའོ་ཞེས་རྣམ་
གཞག་བྱེད་པ་བཞིན་དུ། བློ་དེ་ནི་རང་རིག་གོ་ཞེས་བརྗོད་ཀྱང་སྒྲུབ་བྱེད་བྲལ་བའི་ཕྱིར་འབྲས་
བུའི་དོན་ཅི་ཡང་མེད་དོ་ཡང་རྣམ་རིག་སྨྲ་བས་དེ་ལྟར་མངོན་སུམ་ཚད་མས་སྒྲུབ་མ་ནུས་ནས་
སླར་རྗེས་སུ་དཔག་པས་རང་རིག་ཡོད་པར་སྒྲུབ་པ། གལ་ཏེ་ཤེས་པ་རང་གིས་རང་ཉམས་སུ་
མྱོང་བའམ་རང་རིག་པ་ཡོད་པ་མིན་ན སྔར་ཉམས་སུ་མ་མྱང་ན་ཕྱིས་དྲན་པ་སྐྱེ་མི་སྲིད་དེ་རྒྱུ་
མེད་པའི་འབྲས་བུ་བཞིན་ཡིན་པ་དེས་ན་སྔར་ཡུལ་སྔོ་སོགས་ཉམས་སུ་མྱོང་བ་དྲན་པ་བཞིན་དུ་
སྔོ་སོགས་ཉམས་སུ་མྱོང་བའི་ཡུལ་ཅན་གྱི་རྣམ་ཤེས་ཀྱང་ད་ལྟ་དྲན་པ་ཡོད་པར་མངོན་སུམ་པ་
འདི་ཇི་ལྟར་འགྱུར་ཟེར་ན། ད་ལྟ་སྔོ་༩ རྣམ་ཤེས་དྲན་པ་ནི་སྔར་སྔོ་འཛིན་རང་གིས་རང་
མྱོང་བའི་འབྲས་རྟགས་མིན་ཏེ གཞན་སྔོ་སོགས་ཡུལ་མྱོང་བ་དེ་དང་ཡུལ་ཡུལ་ཅན་གྱི་འབྲེལ་
བ་ལས་ད་ལྟ་ཡུལ་ཅན་སྔོ་འཛིན་ཀྱང་དྲན་པར་འགྱུར་ཏེ འདིར་སྔོན་པོ་དང་བྲལ་བའི་སྔོ་
འཛིན་ཡན་གར་བ་ནི་ནམ་ཡང་དམིགས་པ་མིན་པས་ན། ནམ་སྔར་ཉམས་སུ་མྱོང་བའི་སྔོན་པོ་
དྲན་པ་ན་དེ་འཛིན་བྱེད་ཡུལ་གྱི་རྣམ་པ་དྲན་པའི་རྟོག་པའང་སྐྱེ་བ་ཡིན་གྱི། སྔོན་པོ་ལས་
ལོགས་སུ་ཆད་པའི་སྔོ་འཛིན་ཞིག་སྔར་ཉམས་སུ་མྱོང་བས་ནི་མ་ཡིན་ནོ དེ་དཔེར་ན་
དགུན་དུས་དུག་ཅན་གྱི་བྱི་བའི་རྨུགས་པ་ན་རྨུགས་པ་ཙམ་མྱོང་གི་དེ་དུས་སུ་དུག་ཉམས་སུ་མ་
མྱང་ཡང་སླར་དཔྱིད་འབྲུག་གི་སྒྲས་དུག་བསླངས་པར་གྱུར་བ་ན་སྔར་རྨ་དང་མཉམ་དུ་
བདག་ལ་དུག་ཞུགས་སོ་ཞེས་སྔར་གྱི་དུག་ལ་དམིགས་པའི་ཤེས་པ་གདོད་སྐྱེ་བ་བཞིན་ནོ། །
ཡང་འདི་ལྟར་ཞི་གནས་བསྒྲུབས་ནས་རྣམ་གནས་སྦྱོང་བ་སོགས་ཀྱི་རྐྱེན་གཞན་དག་དང་ལྡན་པ་
ནི། གཞན་གྱི་སེམས་དག་ཀྱང་མཐོང་བའི་ཕྱིར་དང་ཤིན་ཏུ་ཉེ་བ་རང་ཉིད་རང་ལ་ཅིའི་ཕྱིར་མི་
གསལ་ཏེ། རིང་བའི་སྤུ་མཐོང་ན་ཉེ་བའི་ཐག་པ་མཐོང་ངེས་པ་བཞིན་ནོ་ཟེར་ན། དེར་མ་
ངེས་ཏེ་གསང་སྔགས་ལ་སོགས་པས་གྲུབ་པར་གྱུར་བའི་མིག་སྨན་མིག་ལ་བསྐུས་པའི་སྦྱོར་བ་ལས་
ས་འོག་ན་གནས་པའི་གཏེར་གྱི་བུམ་པ་ལ་སོགས་པ་བསྒྲིབས་ཤིང་ཆོད་པ་རྒྱང་རིང་པོའི་སྤྱོད་ཡུལ་
མཐོང་ཡང་ཤིན་ཏུ་ཉེ་བའི་མིག་སྨན་ཉིད་མཐོང་བར་འགྱུར་བ་མིན་པ་བཞིན་ནོ། ། ཡང་བུམ་
པ་དང་མིག་སྨན་ངོ་བོ་གཅིག་ཏུ་གྱུར་བ་ཡིན་པས་ན་རྐྱེན་གཞན་ལྡན་པ་གཞན་མཐོང་གི་དཔེར་
སོང་པས་རང་མཐོང་གི་དཔེར་མི་རུང་པར་མ་ཟད་གནོད་དོ་ཞེས་འཆད་པ་དག་ཀྱང་སྣང་ངོ་།
དེ་ལ་རྣམ་རིག་སྨྲ་བ་ན་རེ། ཤེས་པ་ཉིད་གསལ་ཞིང་རིག་པ་མིན་ན་རང་མ་གསལ་བས་གཞན་
ཡང་གསལ་མི་ནུས་ལ། དེ་ལྟར་ན་མིག་གིས་མཐོང་བ་དང་རྣ་བས་ཐོས་པ་དང་། ཡིད་
ཀྱིས་ཐ་སྙད་ཤེས་པའི་ཐམས་ཅད་རྒྱུན་ཆད་པར་འགྱུར་ཏེ། འདི་ཀུན་གསལ་རིག་གི་ཤེས་པ་ལ་
བརྟེན་ནས་རྣམ་གཞག་བྱ་དགོས་ཀྱི་གཞན་དུ་དེ་མི་སྲིད་པའི་ཕྱིར་ཞེ་ན། ཇི་ལྟར་མཐོང་ཐོས་
- 282

སྤྱོད་འཇུག་འགྲེལ་གཞུང་ལམ་གསལ་བྱེད་ཉི་ཟླའི་སྣང་བ
དང་ཤེས་པ་འདི་དག་མ་བརྟགས་ཉམས་དགའ་ཙམ་གྱི་དབང་དུ་བྱས་ཏེ་བརྗོད་པ་ནི་འདིར་ནི་
དགག་པར་བྱ་བ་མིན་ཏེ། དེ་དགག་མི་ནུས་ལ་དགག་ཀྱང་མི་དགོས་པའི་ཕྱིར། འོ་ན་ཅི་ཞིག་
འགོག་ཅེ་ན། འདིར་ནི་སྡུག་བསྔལ་གྱི་རྒྱུར་གྱུར་བ་དངོས་པོ་ཀུན་ལ་དེར་ཞེན་གྱི་བདེན་པར་
རྟོག་པ་བཟློག་པར་བྱ་བ་ཡིན་ནོ། འདིར་མཐོང་བ་མངོན་སུམ་དང་ཐོས་པ་གང་ཟག་གཞན་
ནམ་ལུང་ལས་དང༌། ཤེས་པ་རྗེས་དཔག་ཚད་མའི་སྒོ་ནས་བཞག་པའི་ཐ་སྙད་ལ་འགྲེལ་བས་
བཤད་དོ། མདོར་ན་རང་རིག་པ་འགོག་པ་ནི། དོན་དམ་པར་འགོག་པ་ཡིན་གྱི་བེམ་པོ་
ལས་ལོག་ཙམ་ལ་ཐ་སྙད་དུ་རང་རིག་འདོགས་པའི་ཚུལ་དེ་འགོག་པ་མ་ཡིན་ཏེ། དེ་བཀག་ན་
རང་བློ་རང་ལ་ལྐོག་ཏུ་གྱུར་བར་ཁས་ལེན་དགོས་པས། རང་གཞན་གྱི་བློ་ཤེས་པས་གཅོད་ཚུལ་
ལ་ཁྱད་མེད་དུ་ཐལ་བ་དང་། རང་རྒྱུད་ལ་བློ་ཡོད་པས་སྒྲིབ ད་མི་རིགས་པ་དང་མཐར་
དོན་རིག་གི་ཐ་སྙད་ཀྱང་ཆད་པར་འགྱུར་བ་སོགས་རིག་པའི་དབང་ཕྱུག་གིས་ཇི་སྐད་གསུངས་
པས་གནོད་ཅིང་རང་རིག་འགོག་པའི་རིགས་པ་ཇི་སྙེད་པ་ཐམས་ཅད་ཕུང་སོགས་འགོག་
པའི་རིགས་པ་བཞིན་དུ་དོན་དམ་པར་འགོག་གི་ཐ་སྙད་དུ་བཀག་པའི་གཏན་མེད་མ་ཡིན་པར་
ཤེས་དགོས་ཤིང་། ལུགས་འདིར་ཐ་སྙད་དུའང་། རང་རིག་ཀུན་གཞི་ཁས་མི་ལེན་ཟེར་ཡང་
འདིར་ཐ་སྙད་དུ་ནི་དགག་པའང་མེད་ལ་སྒྲུབ་པའང་མེད་ཀྱི་དོན་དམ་པར་བཞག་པ་ཁོ་ནའོ
དེ་ལ་ཁ་ཅིག་གིས་དབུ་མ་པ་ཡིན་ན་ཀུན་གཞི་ཁས་ལེན་པར་མི་བྱ་སྟེ། ཀུན་གཞི་ནི་རྣམ་རིག་
པའི་ལུགས་ཡིན་ཟེར་ཡང་ལེགས་པར་མ་བརྟགས་པ་སྟེ། ཀུན་གཞི་བདེན་གྲུབ་ཏུ་ཁས་མ་
བླངས་ནས་ཐ་སྙད་དུ་ཁས་བླངས་པས་དབུ་མའི་ཚུལ་ཅི་ཞིག་ཉམས་ཐ་སྙད་དུ་ཁས་ལེན་མི་རུང་
བ་ནི་ཐ་སྙད་དཔྱོད་བྱེད་ཀྱི་ཚད་མས་གནོད་པ་སྤྱི་རྟག་པ་ལ་སོགས་པ་ལྟ་བུ་ཡིན་གྱི། དོན་དམ་
པའི་རིགས་པས་བཀག་ཚུལ་ཁས་མི་ལེན་ན་ཕུང་ཁམས་སྐྱེ་མཆེད་ཀྱང་གཏན་མེད་དུ་ཁས་བླང་
དགོས་སོ དེའི་ཕྱིར་ཐལ་འགྱུར་གྱི་གཞུང་དུ་ཀུན་གཞི་དོན་དམ་པར་བཀག་གི་ཐ་སྙད་དུ་
མི་འགོག་ཅིང་། དེའི་རྣམ་གཞག་མཛད་དེ་སྒྲུབ་པ་མིན་ནོ། ། དེ་བཞིན་དུ་རང་རིག་ཐ་སྙད་
དུ་ཁས་ལེན་པ་ནི་། རྟོག་གེའི་བག་ཆགས་གོམས་པའི་དབང་གིས་ཡིན་གྱི་ཁས་བླང་བར་མི་བྱ་
ཟེར་བའང་གྱི་ན་སྟེ། དོན་དམ་པ་གཏན་ལ་འབེབས་པ་ལ་རང་རིག་དང་ཀུན་གཞི་མི་དགོས་
མོད་ཐ་སྙད་ཀྱི་རྣམ་གཞག་དཔྱོད་པ་ལ་མེད་དུ་མི་རུང་ཞིང་། ཐ་སྙད་དཔྱོད་པའི་ཚད་མས་
གྲུབ་ན་དེ་ཐ་སྙད་དུ་མེད་ཅེས་འགོག་པའི་རིགས་པ་ནི་མེད་དོ། གལ་ཏེ་རིགས་པ་ཅི་སྟེ་མེད
ཟླ་གྲགས་ཞི་ལྷ་ལ་སོགས་པའི་གཞུང་ན་ཇི་སྙེད་ཅིག་བཤད་པ་འདི་མ་མཐོང་ངམ་ཞེ་ན དེ་
དོན་རིག་ལའང་མཚུངས་སོ། མི་མཚུངས་ཏེ་དོན་རིག་ནི་ཐ་སྙད་དུ་མི་འགོག་གོ་ཞེ་ན
བདེ་སོགས་རང་གིས་ཉམས་སུ་མྱོམྱོང་བ་ཡང་ཐ་སྙད་དུ་ཇི་ལྟར་འགོག་སྟེ་མི་འགོག་གོ། དེས་ན་
283 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
སེམས་བདེན་གྲུབ་ཏུ་འདོད་པ་ལ་རང་རིག་མི་འཐད་ཀྱང་བདེན་མེད་དུ་འདོད་པ་ལ་རང་རིག་
པའི་ཐ་སྙད་ཤིན་ཏུ་འཐད་པར་ཡང་ཤེས་པར་བྱ་སྟེ་ཇི་བཞིན་རྟོགས་པ་ནི་སྔར་ཡང་ཉུང་ངོ་
གཉིས་པ་རྣམ་རྫུན་པའི་རྩོད་སྤོང་ནི། སེམས་ལས་སྒྱུ་མ་སོགས་ཏེ། གལ་ཏེ་རྣམ་རྫུན་པ་
རྣམས་འདི་སྙམ་དུ་ནང་སེམས་ལས་ཕྱི་དོན་གྱི་རྣམ་པར་སྣང་བ་སྒྱུ་མ་ལྟ་བུ་འདི་གཞན་ཕྱི་རོལ་གྱི་
དོན་དུ་གྲུབ་པ་མིན་ཞིང་ཕྱི་དོན་མི་འགྲུབ་པོ འོ་ན་ནང་གི་སེམས་ཉིད་དེར་སྣང་ངམ་སྙམ་
ན་དེ་ཡང་མིན་ཏེ། སེམས་དང་གཞན་མིན་པར་ཡང་མི་བརྟགས་པའམ་གཅིག་ཡིན་ན་སེམས་
གཅིག་པ་ཆ་མེད་གྲུབ་པ་ཉམས་པ། དེས་ན་འདི་མཁའ་ལ་སྐྲ་ཤད་ཀྱི་སྣང་བ་ལྟར་གཞི་མེད་ཀྱི་
སྣང་བ་ཙམ་དུ་འདོད་དེ། སེམས་ནི་རྣམ་པ་ཐམས་ཅད་དང་བྲལ་བས་རང་བཞིན་ཤེལ་སྒོང་
དག་པ་བཞིན་དུ་གནས་སོ་སྙམ་ན། ཁྱོད་སེམས་དངོས་པོར་འདོད་ན་ནི་ཇི་ལྟར་རྣམ་པ་
གཞན་མིན་ཏེ། །རྣམ་པ་དངོས་པོ་མེད་པར་འདོད་པས་ད ངོས་དངོས་མེད་ཀྱི་གཞི་མཐུན་མི་
སྲིད་པས་སོ གནོད་པ་དེར་དོགས་ནས་སེམས་ལས་གཞན་ཀྱང་མིན་ནོ་ཞེ་ན། སེམས་
ཀྱང་དངོས་པོ་མེད་པར་ཐལ་ཏེ་དངོས་མེད་ཀྱི་རྣམ་པ་དང་གཅིག་ཡིན་པས་སོ གཉིས་ཀ་
མིན་པར་ཁས་བླངས་པའི་ཕྱོགས་གཉིས་ཀའི་སྐྱོན་མེད་དོ་སྙམ་ན་ཤིན་ཏུ་རྨོང གཞན་མིན་
ས་པས་གཅིག་ཏུ་ཁས་བླངས་ལ། གཞན་མིན་པའང་མིན་ཞེས་དགག་པ་གཉིས་ཀྱིས་རྣལ་མ་
གོ་བས་གཞན་ཡིན་པར་ཁས་བླངས་པས་འགལ་བ་གཞི་གཅིག་ལ་འདུ་བའི་མི་འཐད་ཅིང་དངོས་
པོ་ལ་དེ་གང་རུང་ལས་འོས་མེད་པ་ཡིན་ནོ། རྒྱ་བོད་ཀྱི་འགྲེལ་བ་ཕལ་ཆེར་ལྟར་ན་སྔོ་སོགས་
རྣམ་པ་དེ་དངོས་པོ་ཡིན་ན་ནི་ཇི་ལྟར་སེམས་དེ་ལས་གཞན་པའི་ཕྱི་དོན་དུ་མི་འགྱུར། གཞན་
སེམས་
མིན་ན་སེམས་ཀྱང་དངོས་པོ་མེད་པར་འགྱུར་རོ་ཞེས་འབྲུ་གཉེར་པར་མཛད་དོ།
དངོས་པོ་མེད་ན་ལྟ་བྱེད་དུ་མི་རུང་སྙམ་ན། ཇི་ལྟར་ཁྱོད་སྒྱུ་མ་ལྟ་བུའི་ཕྱི་དོན་བདེན་པ་མིན་ན་
ཡང་བལྟ་བྱ་ཡིན་པར་འདོད་པ་དེ་བཞིན་ལྟ་བྱེད་ཡིད་ཀྱང་སྒྱུ་མ་ལྟ་བུའི་བདེན་མེད་ཡིན་པར་
འཐད་དོ། ། གོང་དུ་དགག་པ་དང་འདིར་སྒྲུབ་པའི་དབང་དུ་བྱས་སོ། ། གལ་ཏེ་འཁོར་བ་
འདི་ནི་གཞན་དབང་གི་སེམས་དངོས་པོར་གྲུབ་པའི་རྟེན་ཅན་ཡིན་གྱི། དེ་ནི་གཞན་དུ་ནམ་
མཁའ་དང་འདྲ་བར་ཅི་ཡང་མེད་པར་འགྱུར་གྱི་འཁོར་པའི་སྣང་བ་འདི་འབྱུང་མི་རིགས་ཏེ
རྟེན་གཞི་མེད་པས་ན་འཇིམ་པ་མེད་པའི་བུམ་པ་དང་སྣལ་མ་མེད་པས་སྣམ་བུ་བཞིན་ནོ་
སྙམ་ན། འཁོར་བ་འདི་་ག
རུང་ལ། གཞན་ན་སེམས་ཙམ་གྱི་གྲུབ་མཐའ་ཉམས་པས་དངོས་མེད་དུ་འདོད་མོད། དེ་
འདྲའི་འཁོར་བ་དངོས་མེད་ལ་དོན་བྱེད་པ་མེད་པས་དེ་དངོས་པོར་གྲུབ་པའི་སེམས་ལ་བརྟེན་
པར་གྱུར་བས་ན འཆིང་གྲོལ་གྱི་དོན་བྱེད་པ་དང་ལྡན་པར་ཇི་ལྟར་འགྱུར་ཏེ། རི་བོང་གི་རྭ་
284

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ལག་པ་ལ་བརྟེན་ནས་ཀྱང་ས་བརྐོ་བ་མི་སྲིད་པ་བཞིན་དངོས་མེད་ནི་གང་ལའང་བརྟེན་པ་མིན་ཏེ
གལ་ཏེ་བརྟེན་པར་གྱུར་ན་རྒྱུ་འབྲས་ཀྱི་དངོས་པོར་འགྱུར་རོ། དེ་ནི་གཞན་དུ་མཁའ་
འདྲ་ཞེས་པ་ཕ་རོལ་ལ་གནོད་པ་སྟོན་པའི་ཚིག་ཏུ་སྦྱར་བ་ཡོད་ཀྱང་འདིར་བཤད་པ་ལྟར་་་་
བདེའོ། ། དངོས་མེད་ཅེས་པ་ཐ་སྙད་དུའང་མེད་པས་གཏན་མེད་ལ་བརྗོད་པ་དང་
བདེན་པའི་དངོས་པོར་མེད་པ་སྒྱུ་མ་ལྟ་བུ་ལ་བརྗོད་པ་གཉིས་ཡོད་པས། བདེན་དངོས་མེད་
ཀྱང་སྣང་བར་ཤིན་ཏུ་འཐད་པ་མ་རྟོགས་ནས་དངོས་སྨྲ་བ་རྣམས་ཀྱིས་གཏན་མེད་ལྟ་བུར་བཟུང་
པ་ལ་ལན་འདེབས་ཚུལ་ཡིན་ནོ། ། དེ་ལྟར་འཁོར་བ་དངོས་མེད་དང་སེམས་དངོས་པོ་གཉིས་
ནམ་ཡང་མི་འབྲེལ་བས་ན་སེམས་ཙམ་པ་ཁྱོད་ཀྱི་སེམས་ནི་གྲོགས་གཟུང་བ་མེད་པར་རང་རིག་
རང་གསལ་གཅིག་པུ་ཉིད་དུ་འགྱུར་བ་ཡིན་ལ། གང་ཚེ་དེ་ལྟར་སེམས་ནི་གཟུང་པ་དང་བྲལ་བ་
དེ་ཚེ་འཛིན་པས་ཀྱང་སྟོང་ཞིང་གཉིས་སྟོང་མངོན་དུ་གྱུར་བ་དེའི་ཚེ་དེ་ཁོ་ན་ཉིད་མངོན་དུ་གྱུར་
བས་ན སེམས་ཅན་ཐམས་ཅད་ཐོག་མ་ནས་དེ་བཞིན་གཤེགས་པ་ཉིད་དུ་འགྱུར་ཏེ་ལམ་
འབད་རྩོལ་ལ་ལྟོས་པར་མི་འགྱུར་རོ། ། དེ་ལྟ་བུ་ཡིན་ན་ཡང་ཆོས་ཐམས་ཅད་སེམས་ཙམ་མོ་
ཞེས་རྣམ་རིག་ཙམ་དུ་བརྟགས་ཤིང་གྲུབ་པའི་མཐའ་བཞག་པ་ལ་ཡོན་ཏན་ཅི་ཞིག་ཡོད་དེ་འདི་
ལྟར་སེམས་ཙམ་གྱི་སྒྲས་སེམས་ལས་གཞན་པའི་དོན་འགོགས་པར་བྱེད་ཅིང་གཉིས་སྟོང་གི་དེ་
ན་ཉིད་སྒྲུབ་པར་འདོད་ཅིང་། གཉིས་སྣང་དགག་མི་དགོས་ལ་གཉིས་སྟོང་བསྒྲུབ་མི་དགོས་
བས་ན་ལམ་དེས་ཅི་ཞིག་བྱ། དེས་ན་རྣམ་པ་མེད་པར་ཁས་བླངས་ན་འཁོར་བའི་སྣང་བ་གཞི་
མེད་དུ་འགྱུར་བས་མྱོང་བ་ཐམས་ཅད་རྒྱུན་ཆད་པར་འགྱུར་རོ། ། གཉིས་པ་ལམ་ལ་རྩོད་སྤོང་
ནི། སྒྱུ་མ་ལྟ་བུའི་སོགས་ཏེ ཕྱི་ནང་གི་དངོས་པོ་འདི་དག་སྒྱུ་མ་ལྟ་བུར་ཤེས་ན་ཡང་དེས་ནི་
ཇི་ལྟར་ཉོན་མོངས་པ་ལྡོག་པར་འགྱུར་ཏེ། གང་ཚེ་སྒྱུ་མ་མཁན་རང་གིས་སྤྲུལ་བའི་བུད་མེད་
མཛེས་མ་ལ་སྒྱུ་མའི་སྣང་བ་ཡིན་པར་ཤེས་ཀྱང་དེ་བྱེད་པ་པོ་ཉིད་ཀྱང་དེ་ལ་ཆགས་པ་སྐྱེ་བར་
འགྱུར་བ་བཞིན་ནོ་སྙམ་ན། སྒྱུ་མའི་བུད་མེད་དེ་བྱེད་པ་པོ་ཤེས་བྱ་གང་ལ་ཉོན་མོངས་པའི་
བག་ཆགས་མ་སྤངས་ཏེ། འདི་ལྟར་དེས་བདག་གཉིས་སུ་འཛིན་པའི་ཀུན་རྟོག་ལ་གཉེན་པོའི་
ཡེ་ཤེས་ཀྱིས་ཉམས་སྨད་པར་བྱས་པ་ཅུང་ཟད་ཀྱང་མེད་པའི་ཕྱིར་རོ། ། དེས་ན་ཡུལ་སྒྱུ་མའི་
བུད་མེད་མཛེས་མ་དེ་མཐོང་བ་ན་མཐོང་མཁན་བྱེད་པ་པོ་དེ་ཡི་རྒྱུད་ལ་ནི་གཉེན་པོ་སྟོང་ཉིད་ཀྱི་
བག་ཆགས་ཤིན་ཏུ་ཉམ་ཆུང་བ་ཉིད་ཀྱི་ཕྱིར་ཆགས་པ་གཏན་ནས་ལྡོག་ག་ལ་ནུས་ཏེ། དེའི་རྒྱུ་
ལ་བདེན་འཛིན་དང་དངོས་སུ་འཛིན་སྟངས་འགལ་བའི་སྟོང་ཉིད་ནི་མེད་ལ་ཕྱི་རོལ་གྱི་བུད་མེད་
དངོས་ཀྱིས་སྟོང་བར་མཐོང་བར་ངེས་ཀྱང་སྒྱུ་མའི་བུད་མེད་དེ་དོན་དུ་གཉེར་ཞིང་འགྲོགས་པར་
རེ་བ་སོགས་མི་སྐྱེ་བ་བཞིན་ནོ དེས་ན་འདོད་པའི་རྩ་བ་ནི་ཀུན་ཏུ་རྟོག་པ་ཡིན་ན། དེ་
285

༄༅།།གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
སྤྲོས་བ་ལས་སྐྱེ་ཞིང་ཀུན་རྟོག་གི་སྤྲོས་དག་ང་བ་ཉིད་ཀྱིས་འགོག་པར་འགྱུར་ཏེ དེ་
ཡང་ཀུན་བརྟགས་རྣམས་བདེན་པ་མཐོང་བ་ཙམ་གྱིས་ཐག་སྦྲུལ་མེད་པར་ཤེས་བ་བཞིན་དུ་ལྡོག་
ཅིང་ལྷན་སྐྱེས་རྣམས་གཉེན་པོ་རྒྱུད་ལ་གོམས་པས་རིམ་གྱི་སྤང་ཞིང་མཐར་བློ་གཉེན་པོའི་ངངངང་དུ་
གྱུར་ན་ས་བོན་ཕྲ་བའང་སླར་མི་སྐྱེ་བའི་ཚུལ་ཏུ་ལྡོག་ཏེ་ཉི་མ་དཀྱིལ་འཁོར་ལ་མུན་པ་གཏན་མི་
གནས་པ་བཞིན་ནོ། །འོ་ན་དངོས་པོར་མངོན་ཞེན་དང་། སྟོང་བ་ཉིད་དུ་མངོན་པར་ཞེན་པ་
གཉིས་ཀའང་ཀུན་རྟོག་གི་སྤྲོས་པ་ལས་མ་འདས་ན་གླང་ཆེན་གྱི་ཁྲུས་བཞིན་དུ་སླར་ཡང་རྟོག་པའི་
དྲ་བར་ཆུད་པ་ཁྱོད་ཀྱི་ཀུན་རྟོག་ཇི་ལྟར་འགོག་སྟེ་འགོག་པར་མི་འགྱུར་རོ་ཞེ་ན། གང་དངོས་
པོ་ཐམས་ཅད་རང་བཞིན་མེད་པའི་སྟོང་བ་ཉིད་ཀྱི་བག་ཆགས་གོམས་པས་ནི། དེ་དང་འཛིན་
སྟངས་འགལ་བ་དངོས་པོར་ཞེན་པའི་བག་ཆགས་སྤོང་བར་འགྱུར་ཞིང་། དེ་ཚེ་དངོས་མེད་དུ་
འཛིན་པ་དེ་ཡང་གཞན་བསལ་བའི་རྟོག་པ་ཙམ་སྟེ། དངོས་པོའི་གནས་ཚུལ་ཡང་དག་ཏུ་གྲུབ་
པ་མེད་པར་རྟེན་འབྱུང་གི་རིགས་པས་གཏན་ལ་ཕབ་ནས། དངོས་དང་དངོས་མེད་ཅི་ཡང་
བདེན་པར་གྲུབ་པ་མེད་ཅེས་དེ་ལ་གོམས་པས་མེད་པར་ཞེན་པ་ནི། དེ་ཡང་ཕྱི་ནས་སྤོང་བར་
འགྱུར་ཏེ། ཡོད་དང་མེད་པ་འདི་གཉིས་མེད་པའི་ཆོས་ཡིན་ཏེ། ། བྱང་ཆུབ་སེམས་དཔའ་
གང་གིས་འདི་ཤེས་ངེས་པར་འབྱུང་། ཞེས་གསུངས་པ་བཞིན་ནོ། ། དེ་ལ་དངོས་པོ་ནི་
མེད་པར་བཀག་ཀྱང་དེ་བཀག་པའི་མེད་པ་ནི་ཇི་ལྟར་དགག་པར་བྱ་སྟེ། དེ་བཀག་ན་སླར་ཡོད་
པ་ཉིད་དུ་རྟོགས་ཏེ་མེད་པ་འགོག་པ་སྒྲུབ་པ་ཡིན་པའི་ཕྱིར་དང་དངོས་པོ་མེད་པ་ནི་གཉེན་
པོ་ཡིན་པ་ལ་སོགས་པའི་ཕྱིར་རོ་སྙམ་ན། རེ་ཞིག་ཐོག་མེད་ནས་གོམས་པའི་དངོས་པོ་ཡོད་པ་
ཉིད་དུ་ཞེན་པ་དེའི་ངོར་བྱས་ནས་མེད་པ་ཉིད་དུ་སྒྲུབ་ཅིང་སྒོམ་པར་བྱེད་དེ། དངོས་པོ་རང་
བཞིན་མེད་པར་མ་ཤེས་ན་གནས་ལུགས་མཐའ་བྲལ་ལ་ངེས་པ་སྐྱེ་པའི་སྐབས་གཏན་མེད་པས་
སོ ། འོན་ཀྱང་མེད་པ་ཉིད་དེ་ཙམ་ཁོ་ན་གནས་ལུགས་མཐར་ཐུག་ནི་མ་ཡིན་ཏེ། གང་ཚེ་
གཟུགས་སོགས་དངོས་པོ་གང་ཞིག་མེད་དོ་ཞེས་བརྟག་བྱའི་དངོས་པོ་དེ་ཐ་སྙད་དུ་རང་གི་ངོ་བོས་
སྐྱེ་བ་སོགས་སུ་མི་དམིགས་པ་ཡིན་ན། དེ་ཚེ་དེ་ལ་བརྟེན་པའི་དངོས་མེད་ཀྱང་རྟེན་དངོས་པོ་
དང་བྲལ་བ་ཡིན་པས་ན། བློ་ཡི་མདུན་ན་དམིགས་གཏད་ཀྱི་ཡུལ་དུ་ཇི་ལྟར་གནས་ཏེ་གནས་མི་
སྲིད་དེ་མོ་གཤམ་གྱི་བུ་སྐྱེ་བ་མེད་ན་དེ་ཤི་བའང་མི་དམིགས་པ་བཞིན་ནོ། ། དེས་ན་མེད་པ་ནི་
ཡོད་པ་ལ་བརྟེན་ནས་བཞག་པ་ཙམ་སྟེ་ལྟོས་མེད་དུ་ངོ་བོས་གྲུབ་པ་ནི་མེད་དོ། ། འོ་ན་ཡོད་པ་
ནས་བཀག་ནས་མེད་པ་སྒྲུབ། སླར་ཡང་མེད་པ་བཀག་ནས་ཡོད་པ་སྒྲུབ། དེ་གཉིས་རེས་
མོས་སྤེལ་བས་ཅི་ཞིག་བྱ། ཟེར་ན རྣམ་ཤེས་ལ་རྟོན་ཅིང་ཚུར་མཐོང་རྟོག་གེའི་དབང་དུ་
བྱས་པ་དག་ལ་གླང་ཆེན་གྱི་ཁྲུས་དང་འདྲ་བའི་ཀུན་རྟོག་འ འབྱུང་བ་ནི་ཤིན་ཏུ་བདེན་ཏེ་
286 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
བསམ་གྱིས་མི་ཁྱབ་པའི་ཆོས་ཉིད་ནི་སྐལ་དམན་རྣམས་སྐྲག་པའི་གནས་ཆེ་བའི་རབ་ཡིན་པས་
དེའི་ཚུལ་ནི་མི་ཤེས་ཤིང་དངོས་མེད་དུ་བསྟན་ན་ཆད་སྟོང་དུ་བཟུང་སྣང་བཅས་སུ་
བསྟན་ན་བདེན་གྲུབ་ཏུ་བཟུང་། ཟུང་འཇུག་ཅེས་བརྗོད་་ན་ཐ་གུ་དཀར་ནག་བསྒྲིལ་བ་ལྟ་བུའི་
དོན་དུ་བཟུང་། བསམ་གྱིས་མི་ཁྱབ་ཅེས་བརྗོད་ན་ཅང་མེད་ཅི་མེད་ཧྭ་ཤང་གི་ལྟ་བ་ལྟ་བུ་ཞིག་
ལས་མི་འཆར་བ་ཡིན་ཏེ། ཟབ་མོ་མཐར་ཐུག་པའི་ཆོས་འདི་ཀུན་གྱིས་བདེ་བླག་ཏུ་ཤེས་ནུས་ན།
དེ་དག་འཇིག་རྟེན་དག་ལས་འདས་ཤིང་འཕགས་པའི་སྤྱོད་ཡུལ་བལྟ་དཀའ་ཞིང་ཤེས་པར་
དཀའ་བ་བསམ་གྱིས་མི་ཁྱབ་པོ་ཞེས་ཇི་སྟེ་གསུང་དེའི་ཕྱིར་ན་སློབ་དཔོན་ཀླུས སྟོང་བ་ཉིད་ལ་
ལྟ་ཉེས་ན ཤེས་རབ་ཆུང་རྣམས་ཕུང་བར་འགྱུར། ། ཇི་ལྟར་སྦྲུལ་ལ་བཟུང་ཉེས་་
དང་རིགས་སྔགས་ཉེས་པར་བསྒྲུབས་པ་བཞིན། དེ་ཕྱིར་ཞན་པས་ཆོས་འདི་ཡི།
གཏིང་དཔོག་དཀའ་བར་མཁྱེན་གྱུར་ན། ། ཐུབ་པའི་ཐུགས་ནི་ཆོས་བབསྟན་ལས རབ་
ཏུ་ལོག་པར་འགྱུར་བ་ཡི། ཞེས་གསུངས་སོ། ། དེས་ན་གང་རུང་རེ་བཀག་ནས་ཅིག་ཤོས་
སྒྲུབ་པ་མ་ཡིན་ཏེ། མཐའ་ཐམས་ཅད་བཀག་ནས་མཐར་དགག་སྒྲུབ་དང་བྲལ་བའི་ཆོས་ཉིད་
དེ་བཞིན་ཉིད་ལ་འཇུག་པར་འགྱུར་བའི་ཕྱིར་གདོད་ནས་སྐྱེ་བ་མེད་བཞིན་དུ་སྣང་བའི་སྟོང་དང་།
རྟེན་འབྱུང་ཡེ་ནས་འདུ་འབྲལ་མེད་པའི་ཆོས་ཉིད་མཉམ་པ་ཆེན་པོ་ལ་ངེ ས་གཏིང་ནས་མ་
རྙེད་པ་དེ་སྲིད་དུ་ཚོགས་བསགས་ཤིང་མཚན་ཉིད་ལྡན་པའི་དགེ་བའི་བཤེས་གཉེན་ཁྱད་པར་
ཅན་གྱི་ཞབས་ལ་གཏུགས་པར་བྱས་ནས་ཡང་དག་པའི་གནད་དང་ལྡན་པའི་གོམས་པ་ཡུན་
བསྲིངས་པར་བྱ་སྟེ་ཐོས་པས་དྲེགས་ཞིང་ཚུར་མཐོང་གི་དཔྱོད་པ་ཕལ་ཆེ་བའི་བསྐལ་པ་བརྒྱར་
འབད་ཀྱང་ཕྱོགས་ཙམ་ཤེས་པར་མི་འགྱུར་ཞེས་དམ་པའི་ཞལ་ནས་གདམས་པ་འདི་ཁོ་ན་ལམ་
དོན་གཉེར་རྣམས་ཀྱི་སྙིང་ནོར་དུ་བྱ་བར་རིགས་སོ། དེ་ལྟར་ན་གང་གི་ཚེ་དངོས་པོ་དང་
དངོས་པོ་མེད་པ་དག་གང་ཡང་བློ་ཡི་མདུན་ན་མི་གནས་པ། དེའི་ཚེ་དེ་ལས་གཞན་བདེན་པར་
་པས་ན་བདེན་འཛིན་དམིགས་པའི་གཏད་སོ་མཐའ་དག་མེད་པར་གྲུབ་པའི་རྣམ་པ་གཞན་
སྤྲོས་བ་མ་ལུས་པ་རབ་ཏུ་ཞི་བ་ཡིན་ཏེ་སོ་སོ་རང་རིག་པའི་ཡེ་ཤེས་ཙམ་གྱིས་རབ་ཏུ་ཕྱེ་པ་སྨྲ་
བསམ་བརྗོད་དུ་མེད་པ་ནམ་མཁའི་དཀྱིལ་ལྟ་བུའི་མཉམ་པ་ཉིད་དོ། གནས་ལུགས་མཐར་
ཐུག་པ་དེ་ལྟ་བུ་ཡིན་པ་དེའི་ཕྱིར ཕུང་འདི་སྟོང་ཞེས་རྟོགས་ནའང་བྱང་ཆུབ་སེམས་དཔའ་
ནི། ། མཚན་མ་ལ་སྤྱོད་སྐྱེ་མེད་གནས་ལ་དད་མ་ཡིན ། ཞེས་དང་རྒྱལ་བ་རྣམས་
ཀྱིས་སྟོང་བ་ཉིད ། ལྟ་ཀུན་ངེས་པར་འབྱིན་པར་གསུངས ། གང་དག་སྟོང་བ་ཉིད་ལྟ་
བ། ། དེ་དག་སྒྲུབ་ཏུ་མེད་པར་གསུངས། ཞེས་གསུངས་ཏེ། དངོས་དང་དངོས་མེད་
དུ་ཞེན་པ་སྣ་ཚོགས་པའི་ཚུལ་བཟློག་པའི་ཕྱིར་སྟོང་ཉིད་བཅུ་དྲུག་ཏུ་བཤད་པ་ལྟ་བུ་སྟེ། །སྤྲོས་
287

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
པ་མཐའ་དག་ཁེགས་པའི་ཟུང་འཇུག་ཆོས་ཀྱི་དབྱིངས་དེ་ནི་ཐེག་པ་ཆེན་པོའི་རྟོགས་རིགས་ཁྱད་
པར་ཅན་ཡིན་ལ། དེར་དབུ་མ་ཆེན་པོ་ཞེས་ཐ་སྙད་བྱེད་པ་ཡིན་ཏེ། གང་དག་རང་བཞིན་
གཞན་དངོས་དང་། ། དངོས་དང་དངོས་མེད་ཉིད་ལྟ་བ། ། དེ་དག་སངས་རྒྱས་བསྟན་པ་
ལ ། དེ་ཉིད་མཐོང་བ་མ་ཡིན་ནོ ། ཞེས་དང་གཞན་ལས་ཤེས་མིན་ཞི་བ་དང་།
སྤྲོས་བ་རྣམས་ཀྱིས་མ་སྤྲོས་བ། ། རྣམ་རྟོག་མེད་དོན་ཐ་དད་མེད ། དེ་ནི་དེ་ཉིད་མཚན་
ཉིད་དོ། ། ཞེས་གསུངས་པ་བཞིན་ནོ། ། དེས་ན་དེ་ལྟ་བུའི་སྟོང་བ་ས་ནི་སྤྲོས་བ་
མཐའ་དག་ཆོས་ཀྱི་དབྱིངས་སུ་ནུབ་ནས་སྒྲིབ་པ་གཉིས་པོ་ཡོངས་སུ་སྤངས་ཤིང་མི་གནས་པའི་
མྱང་འདས་འཐོབ་པར་བྱེད་དེ། ལས་དང་ཉོན་མོངས་རྣམ་རྟོག་ལས། ། དེ་དག་སྤྲོས་ལས་
སྤྲོས་པ་ནི། ། སྟོང་བ་ཉིད་ཀྱིས་དགག་པར་འགྱུར། ཞེས་གསུངས་པ་དང་། གཞུང་
འདིར་ཡང་ཉོན་མོངས་ཤེས་བྱའི་སྒྲིབ་པ་ཡི། ། མུན་པའི་གཉེན་པོ་སྟོང་བ་ཉིད
ཅེས་པ་བཞིན་ནོ།
གསུམ་པ་འབྲས་བུ་གཞན་ལ་རྩོད་སྤོང་ནི། ཡིད་བཞིན་ནོར་བུ་སོགས་ཏེ། དེ་
ལྟར་རྣམ་པར་རྟོག་པ་ཐམས་ཅད་དབྱིངས་སུ་ནུབ་པའི་སངས་རྒྱས་ཀྱི་ས་ན་གདུལ་བྱའི་དོན་དུ་
འབད་རྩོལ་གྱི་སྤྲོས་བ་མི་མངའ་བས་དེས་སེམས་ཅན་གྱི་དོན་ཇི་ལྟར་མཛད་སྙམ་ན། དཔེར་ན་
ཡིད་བཞིན་གྱི་ནོར་བུ་དང་། དཔག་བསམ་གྱི་ཤིང་དག་ལ་སྤྱོད་ཡུལ་གནས་ཤིང་གསོལ་བ་
འདེབས་པར་བྱེད་པ་རྣམས་ཀྱི་དོན་བྱའོ་སྙམ་དུ་རྣམ་པར་མི་རྟོག་ཀྱང་། ཇི་ལྟར་རེ་བའི་དོན་
ཡོངས་སུ་སྐོང་བ་དེ་བཞིན་གདུལ་བྱར་གྱུར་པ་རྣམས་ལ་སྔོན་གྱི་སྨོན་ལམ་གྱི་དབང་གིས་རྒྱལ་བོའི་
སྐུ་གང་ལ་གང་འདུལ་དུ་སྣང་ཞིང་འབྱུང་ངོ་། ། དེ་ལྟར་ཆོས་སྟོན་པ་སོགས་ཀྱི་སྒོ་ནས་ཕན་
བདེའི་ཕྲིན་ལས་དུས་རྟག་ཏུ་མཛད་པ་ཡིན་ནོ། འདི་སྨོན་ལམ་གྱི་འབད་རྩོལ་ཐམས་ཅད་ཉེ་
བར་ཞི་ཞིང་ཆོས་ཀྱི་དབྱིངས་ལས་ནམ་ཡང་མི་གཡོ་བའི་མྱང་འདས་མཐར་ཐུག་པ་བརྙེས་པ་ན་
འབད་རྩོལ་གྱི་རྟོག་པ་མེད་ཀྱང་གཞན་དོན་དུ་ཕྲིན་ལས་སྣ་ཚོགས་འཇུག་པ་ནི་ནོར་བུ་ལ་
སོགས་པའི་དཔེས་བསྟན་ཏེ། གཞན་ཡང་བརྒྱ་བྱིན་གྱི་གཟུགས་བརྙན་སོགས་དཔེ་བརྒྱད་པོ་
དག་ཀྱང་ཡིན་ནོ། ། སྨོན་ལམ་གཙོ་བོར་སྟོན་པ་ནི། དེ་བཞིན་གཤེགས་པའི་སྐུ་དང་འཁོར་
དང་ཞིང་ལ་སོགས་པ་སྣང་བའི་རྒྱུའི་གཙོ་བོ་ནི་སློབ་ལམ་ན་སྨོན་ལམ་གང་བཏབ་པའི་ལྷན་ཅིག་
བྱེད་པའི་རྐྱེན་ལས་སྣང་བའི་དབང་གིས་ཡིན་ཏེ། དོན་དུ་ན་ཁམས་བདེ་གཤེགས་སྙིང་པོའམ་
ཡང་དག་པའི་མཐའ་ཆོས་ཀྱི་དབྱིངས་སྣང་སྟོང་ཟུང་དུ་འཇུག་པའི་དེ་བཞི དེ་རྫོགས་སྨིན་
སྦྱངས་གསུམ་མཐར་ཕྱིན་པའི་སྟོབས་ཀྱིས་དག་པ་མངོན་དུ་གྱུར་བ་ན་བསམ་གྱིས་མི་ཁྱབ་པའི་ཡེ་
ཤེས་ཀྱི་སྐུ་ཞེས་བྱ་སྟེ སྐུ་དེ་ཉིད་གདུལ་བྱའི་སྐལ་བ་དང་སྔོན་གྱི་སྨོན་ལམ་གྱི་དབང་གིས་

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
གདུལ་བྱའི་ཆོ་འཕྲུལ་སྣ་ཚོགས་སུ་སྣང་ཞིང་རྒྱུན་མི་འཆད་པ་སྟེ། རྒྱུད་བླ་མ་ལས དེ་བཞིན་
གཤེགས་པ་མཁའ་བཞིན་དམ་པ་ཡི། ། དབང་བོ་དྲུག་དོན་ཉམས་སུ་མྱོང་བའི་རྒྱུ
འབྱུང་མེད་གཟུགས་དོན་བལྟ་དང་གཏམ་བཟང་ནི། ། གཙང་མ་མཉན་དང་བདེར་གཤེགས་
ཚུལ་ཁྲིམས་ཀྱི། ། དྲི་གཙང་སྣོམ་དང་འཕགས་ཆེན་དམ་ཆོས་རོ། མྱོང་དང་ཏིང་འཛིན་
རེག་བདེ་ཉམས་མྱོང་དང་། ། རང་གི་ངོ་བོ་ཉིད་ཀྱིས་ཟབ་པའི་ཚུལ། ། རྟོགས་པའི་རྒྱུར་
གྱུར་ཞིབ་མོ་བསམ་པ་ན། དོན་དམ་བདེ་མཛད་དེ་བཞིན་གཤེགས་པ་ནི། ནམ་མཁའ་
བཞིན་དུ་རྒྱུ་མཚན་རྣམས་དང་བྲལ། ། ཞེས་གསུངས་པ་བཞིན་ནོ ཕ་རོལ་བོ་དེ་དག་
འདི་སྙམ་དུ། ད་ལྟའི་སྐབས་སུ་འདུལ་བྱེད་ཀྱི་ཆོ་འཕྲུལ་འདི་དང་འདི་ལྟ་བུས་གདུལ་བྱ་འདི་
དང་འདི་ལ་ཕན་འདི་དང་འདི་ལྟ་བུ་གདགས་སོ་ཞེས་རྩོལ་བ་མེད་ན་སྔོན་གྱི་སྨོན་ལམ་གྱིས་དེ་ལྟ་
བུ་སྒྲུབ་ག་ལ་ནུས་སྙམ་ན། དེ་ཅིའི་ཕྱིར་མི་ནུས་ཏེ། དཔེར་ན་ནམ་མཁའ་ལྡིང་གི་རིགས་
སྔགས་གྲུབ་པ་འགའ་ཞིག་གིས་ནི་ནམ་མཁའ་ལྡིང་གི་སྐུ་བརྙན་ནམ་མཆོད་རྟེན་ལ་སོགས་པའི་
མཆོད་སྡོང་ས་དང་རྡོ་བ་ལ་སོགས་པས་བསྒྲུབས་ཏེ། དེ་གང་གིས་མཐོང་བ་སོགས་ལ་ཀླུ་ལ་
སོགས་པའི་དུག་ཞི་བའི་ནུས་ལྡན་དུ་སྔགས་དང་ཏིང་ངེ་འཛིན་གྱིས་བྱིན་གྱིས་བརླབས་ནས་བྱེད་
པ་པོ་དེ་འདས་པར་གྱུར་བའི་རྗེས་སུ། དེ་འདས་ནས་ཡུན་རིང་པོ་ལོན་ན་ཡང་ཇི་སྲིད་དུ་
མཆོད་སྡོང་དེ་དུག་དང་གནོད་ཀས་པ་ང ཛས་སུ་ཞི་བ བྱེད་པ་བཞིན་དུ ད་ལྟའི་འབད་
རྩོལ་ཁོ་ན་མེད་ཀྱང་སྔོན་གྱི་འཕེན་པས་གཞན་དོན་སྒྲུབ་པ་ཅི་སྟེ་མེད། དེའི་ཕྱིར་བྱང་ཆུབ་
སེམས་དཔས་བླ་ན་མེད་པའི་བྱང་ཆུབ་ཀྱི་དོན་དུ་ཚོགས་གཉིས་ཀྱི་སྤྱོད་པའི་མཐུ་རླབས་པོ་ཆེ་དང་
རྗེས་སུ་མཐུན་པར། རྒྱལ་བའི་མཆོད་སྡོང་བསྒྲུབས་པ་ཡང་སྒྲུབ་མཁན་བྱང་ཆུབ་སེམས་
དཔའ་དེ་མི་གནས་པའི་དབྱིངས་སུ་མྱ་ངན་ལས་འདས་ནས་ད་ལྟ་འབད་རྩོལ་དང་གཟུང་འཛིན་
གྱི་སྤྲོས་པ་ནི་ཉེ་བར་ཞི་ཡང་སེམས་ཅན་མཐའ་དག་གི་གནས་སྐབས་དང་མཐར་ཐུག་གི་དོན་
རྣམས་ཐམས་ཅད་མཛད་པ་ཡིན་ནོ། ། འདི་དང་མཐུན་པར་འཇུག་པ། ལས་ཀྱང་རྫ་
མཁན་གྱི་འཁོར་ལོ་སྔར་འབད་པས་བསྐོར་པ་ན། ད་ལྟ་རྩོལ་བ་མེད་ཀྱང་འཁོར་ནས་བུམ་
སོགས་ཀྱི་རྒྱུ་བྱེད་པར་གྱུར་བ་བཞིན་དུ། སངས་རྒྱས་ལ་འབད་རྩོལ་མེད་ཀྱང་སྨོན་ལམ་དང་སྐྱེ་
བོའི་དགེ་བའི་དབང་གིས་གདུལ་བྱའི་དོན་བྱེད་པར་འཐད་པ་སྒྲུབ་པར་མཛད་དོ། ཡང་དེ་
དག་འདི་སྙམ་དུ་གང་ཕན་ཚུན་མཆོད་པ་དང་ལེན་པའི་བསམ་པས་མཆོད་ན་བསོད་ནམས་
འབྱུང་ཡང་སངས་རྒྱས་ལ་རྣམ་པར་རྟོག་པའམ་སེམས་མེད་པ་ཡིན་ན་དེ་ལ་མཆོད་པ་བྱས་པས་ཇི་
ལྟར་ན་བསོད་ནམས་ཀྱི་འབྲས་བུ་དང་ལྡན་པར་འགྱུར་ཞེ་ན། སེམས་མེད་ལ་མཆོད་པའི་
འབྲས་བུ་མེད་ན་དེ་བཞིན་གཤེགས་པའི་རིང་བསྲེལ་དང་མཆོད་རྟེན་ལ་མཆོད་པ་ལ་འབྲས་བུ་
- 289 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
མེད་དགོས་ནའང་། གང་གི་ཕྱིར་སངས་རྒྱས་དངོས་སུ་བཞུགས་པའམ་དེ་མྱ་ངན་ལས་འདས་
པའི་རིང་བསྲེལ་དང་དེའི་སྙིང་བོ་ཅན་གྱི་མཆོད་རྟེན་ལ་མཆོད་པ་བསོད་ནམས་དང་རྣམ་སྨིན་
མཚུངས་པ་ཉིད་དུ་བྱམས་པ་སེང་གེའི་སྒྲས་མདོ་ལ་སོགས་པ་ནས་ཡང་ཡང་དུ་བཤད་པའི་
ཕྱིར་རོ། ། དེས་ན་ཀླན་ཀ་དེ་ནི་མི་རིགས་སོ། དེའི་ཕྱིར་བདག་ཅག་སངས་རྒྱས་དང་
མཆོད་པའི་བསོད་ནམས་གཉིས་པོ་ཀུན་རྫོབ་སྒྱུ་མ་ཙམ་དུ་འདོད་པའམ་ནི་ཁྱོད་དེ་ཁོ་ན་ཉིད་
དུའ མ་དོན་དམ་པར་འདོད་པ་གཉིས་ཀ་སུ་ཡིན་ནའང་རུང་སྟེ། སངས་རྒྱས་དེ་ལ་མཆོད་པའི་
འབྲས་བུ་རྒྱ་ཆེན་པོ་ཡོད་པ་ནི་ལུང་ཚད་མ་ལ་བརྟེན་ནས་འདོད་པ་ཡིན་ཏེ དཔེར་ན་ཁྱོད་
བདེན་པའི་སངས་རྒྱས་མཆོད་པ་ལ་ཇི་ལྟར་འབྲས་བུར་བཅས་པ་ཁས་ལེན་པའང་ལུང་ལས་ཡིན་
པ་བཞིན་དུ་ངེད་ཀྱིས་ཀྱང་བདེན་པར་མ་གྲུབ་པའི་སངས་རྒྱས་ལ་མཆོད་པའི་འབྲས་བུའ ང་མི་
བདེན་པ་སྒྱུ་མ་ལྟ་བུ་འབྱུང་བར་ཁས་ལེན་པ་ཡིན་ན། ཡུལ་དང་དངོས་པོ་བསམ་པ་རྣམས་
བདེན་པར་མེད་ཕན་ཚུན་མཆོད་པའི་འབྲས་བུ་མེད་པར་རྩོད་པ་འདིས་བདག་ཅག་ལ་གནོད་
པར་མི་འགྱུར་ཞེས་སོ ། གཉིས་པ་རྗོད་བྱེད་ཐེག་ཆེན་ལ་རྩོད་སྤོང་ནི། བདེན་པ་མཐོང་
བས་སོགས་ཏེ། ཉན་ཐོས་སྡེ་བ་དག་ན་རེ། བདེན་བཞིའི་རྣམ་པ་མི་རྟག་སོགས་བཅུ་དྲུག་
མངོན་སུམ་དུ་མཐོང་བ་དེ་ཁོ་ན་གོམས་པས་རྣམ་པར་གྲོལ་བ་དང་དགྲ་བཅོམ་པའི་འབྲས་བུ་
འཐོབ་པར་འགྱུར་གྱི། ཆོས་ཐམས་ཅད་རང་བཞིན་མེད་པའི་སྟོང་བ་ཉིད་མཐོང་བས་ཅི་ཞིག་
བྱ་སྟེ་དགོས་པ་མེད་དོ་ཞེས་ཐེག་པ་ཆེན་པོ་ནི་ཆོས་ཐམས་ཅད་སྟོང་བ་ད་དུ་བཤད་པ་ལ་སྐྲག་
ཅིང་སྤངས་ནས་དེ་འདྲའི་སྟོང་ཉིད་དེ་མ་རྟོགས་ཀྱང་གང་ཟག་གི་བདག་མེད་ས་པ་ཡོད་པར་
རློམ་ནས་རྩོད་པའོ། དེ་འདྲའི་རྩོད་པ་གྱི་ན་སྟེ། གང་གི་ཕྱིར་ན་སྟོང་བ་ཉིད་སྤངས་པའི་
ཕ་རོལ་ན་ཉོན་མོངས་པ་རྩ་བ་ནས་སྤོང་ནུས་པའི་གཉེན་པོ་མི་སྲིད་པས་སོ། དེས་ན་རྒྱལ་
བའི་ཡུམ་ལ་སོགས་པ་ལུང་རྣམས་ལས་ཀྱང་སྟོང་མཐོང་ཞིང་སྒོམ་པའི་ལམ་འདི་ནི་མེད་པར་
དངོས་པོའི་འདུ་ཤེས་ཅན་ལ་ཐར་བ་བྱང་ཆུབ་གསུམ་གང་ཡང་རུང་བ་མེད་པར་གསུངས་པ་དང་
ཉན་ཐོས་དང་རང་སངས་རྒྱས་ཀྱི་འབྲས་བུ་དག་ཀྱང་ཤེར་ཕྱིན་སྟོང་བ་ཉིད་འདི་ལ་མ་བརྟེན་པར་
འཐོབ་པར་མི་ནུས་པས་འདི་འཕགས་བཞི་སྐྱེད་པའི་ཡུམ་དུ་གསུངས་པའི་ཕྱིར་རོ། ། རིགས་
པ་ནི་ཕྱིས་འཆད་པར་འགྱུར་རོ། ། དེ་ལ་དེ་དག་ན་རེ་གལ་ཏེ་ཁྱོད་ཀྱིས་སྒྲུབ་བྱེད་ལུང་ཐེག་
ཆེན་དེ་ཉིད་བདག་ཅག་ལ་ལུང་ཡང་དག་སངས་རྒྱས་ཀྱི་བཀར་མ་གྲུབ་ན་སྟེ། སངས་རྒྱས་མྱ་
ངན་ལས་འདས་པའི་འོག་ཏུ་བདུད་ཀྱི་མཐུ་ལས་རྟོག་གེ་བ་དག་གིས་བྱས་པའི་ཚིག་ཡིན་པའི་ཕྱིར་
རོ། འོ་ན་ཁྱོད་ཀྱི་ལུང་དེ་ནི་སངས་རྒྱས་ཀྱི་བཀར་ཇི་ལྟར་གྲུབ་ཅེས་དྲིའོ། ། དེ་ལ་དེ་དག་
ན་རེ་ཁོ་བོ་ཅག་གི་ལུང་འདི་ནི་རྒྱུ་མཚན་གང་གི་ཕྱིར་ན་སངས་རྒྱས་ཀྱི་བཀའ་ཡིན་པར་རང་རེ་
290 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
གཉིས་ཀ་ལ་འདི་གྲུབ་པ་མིན་ནམ དེའི་ཕྱིར་འདི་ལ་བཀའ་ཡིན་པར་རྩོད་པ་མེད་དོ་ཞེ་ན།
འོ་ན་དང་པོ་ཁྱོད་སྐྱེས་མ་ཐག་པ་ལ་སོགས་སུ་ཐེག་དམན་གྱི་སྡེ་སྣོད་འདི་སངས་རྒྱས་ཀྱི་བཀར་མ་
གྲུབ་པས་ན་དེའི་ཚེ་གཉིས་ཀ་ལ་འདི་གྲུབ་པོ་ཞེས་པ་དེ་མེད་པས་བཀའ་ཇི་ལྟར་ཡིན་ལུང་དང་
སྐྱེས་བུ་ལ་རང་བཞིན་གྱིས་འབྲེལ་བ་མེད་པས་ན་ཁྱོད་ལ་དང་པོ་ནས་འདི་ལུང་ཚད་མར་གྲུབ་པ་
ནི་མི་སྲིད་དོ། ། ཁོ་བོ་ལ་དང་པོ་ནས་མ་གྲུབ་ཀྱང་ཡིད་ཆེས་སུ་རུང་བའི་བླ་མ་བརྒྱུད་པའི་རིམ་
པ་ལས་ཐོས་ཤིང་འདུལ་བ་ལ་སྣང་མདོ་སྡེ་ལ་འཇུག མངོན་པའི་ཆོས་ཉིད་མི་འགལ་
བར་ཡང་དག་པའི་ལམ་སྟོན་པའི་ལུང་དུ་རིགས་པས་གྲུབ་པའི་རྐྱེན་གང་གིས་ནི་ཐེག་དམན་དེར་
སངས་རྒྱས་ཀྱི་གསུང་དུ་ཡིད་ཆེས་པས་གྲུབ་པོ་ཞེ་ན། དེ་འདྲ་བའི་ཡིད་ཆེས་སུ་རུང་པའི་རྐྱེན་
དེ་ནི་ཐེག་ཆེན་ལ་ཡང་ཡོད་པར་མཚུངས་པས་ཁྱོད་བློ་དང་ལྡན་ཞིང་གཟུ་བོར་གནས་ན་གྲུབ་ཏུ་
ཉེ་བ་ཡིན་པས། འདིའ ང་འུ་བུ་གཉིས་ཀ་ལ་གྲུབ་པར་རུང་གི་མི་འགྲུབ་པ་མིན་ནོ། དེ་
ལས་གཞན་དུ་ན་གང་ཟག་གང་ཡང་རུང་བ་གཉིས་ཀྱིས་འདོད་པའམ་དེའི་ངོར་གྲུབ་ཟིན་ནས་
ཁས་བླངས་ཕན་ཆོད་ལུང་དེ་བདེན་པ་ཡིན་ན་ནི་རིག་བྱེད་སོགས་ཀྱང་བདེན་པར་འགྱུར་ཏེ།
དེ་ཁས་ལེན་མཁན་གང་ཟག་གཅིག་ཁོ་ན་མིན་པར་ལུང་ཡང་དག་ཏུ་འདོད་པའི་ཕྱིར གལ་ཏེ་
ཐེག་དམན་ནི་བཀའ་ཡིན་པར་རྩོད་པ་མེད་ལ། ཐེག་ཆེན་རྩོད་པ་དང་བཅས་པའི་ཕྱིར་བཀའ་
མིན་ནོ་ཞེ་ན། རྩོད་པ་དང་བཅས་པ་ཙམ་གྱིས་ལུང་ཡང་དག་པར་མིན་པར་མི་འགྱུར་ཏེ།
གལ་ཏེ་འགྱུར་ན་ནང་པ་སངས་རྒྱས་པའི་ལུང་སྤྱི་ལ་མུ་སྟེགས་པ་རྣམས་ཀྱིས་རྩོད་པ་དང་བཅས་
ཤིང་ལུང་གི་བྱེ་བྲག་གཞན་དང་གཞན་དག་གི་ཕྱོགས་བཟུང་ནས་གྲུབ་མཐའ་སོ་སོ་དང་ཉན་
ཐོས་སྡེ་བ་བཅོ་བརྒྱད་ལ་སོགས་པ་ཡང་རང་གཞན་ནང་ད་ཚུན་དག་གིས་གཅིག་གིས་གཅིག་ལ་
རྩོད་པ་དང་བཅས་པ་ཡིན་པའི་ཕྱིར་ཐེག་དམན་ཀྱང་ཁྱོད་ཀྱིས་དོར་བྱར་འགྱུར་རོ། ། གཞན་
ཡང་བསྟན་པའི་རྩ་བ་སྟེ་བསྟན་པ་གནས་པ་གང་ལ་རག་ལས་པ་ནི་ཡང་དག་པའི་དགེ་སློང་ཉིད་
ཡིན་ནའང་དགེ་སློང་ཉིད་ཀྱང་དཀའ་བར་གནས་ཏེ་ཡོད་པར་དཀའ་འོ། དེ་ལ་དགེ་སློང་ལ་
སྒྲས་བརྗོད་ཀྱི་དབྱེ་བ་ལྔ་གསུངས་ཏེ། མིང་གི་དགེ་སློང་ཡིན་པའི་དང༌། ཁས་འཆེ་བའི་དགེ་
སློང་། སློང་པའི་ངང་ཚུལ་གྱི་དགེ་སློང་། བསྙེན་པར་རྫོགས་པའི་དགེ་སློང་། ཉོན་མོངས་
པ་སྤངས་པའི་དགེ་སློང་རྣམས་ལས་དང་པོ་གསུམ་མིང་ཙམ་སྟེ། ཐ་མ་གཉིས་མཆོག་ཡིན་པའི་
དེ་གཉིས་བསྟན་རྩ་ཡིན་ལ། དེ་ལས་ཀྱང་དོན་དམ་པའི་དགེ་སློང་མཆོག་ནི་ཉོན་མོངས་པ་
སྤངས་པ་ཡིན་ན་དེ་དཀའ་བར་གནས་ཏེ ཉོན་མོངས་སྤོང་པའི་རྒྱུ་བདེན་པ་མཐོང་བ་མི་སྲིད་
དེ་ཆོས་ཀྱི་གནས་ལུགས་བ་ཉིད་དང་མི་ལྡན་པར་འདོད་པས་ནའོ། ། གཞན་ཡང་བསྙེན་
པར་རྫོགས་པའི་དགེ་སློང་ལའང་སྡེ་བ་སོ་སོའི་འདོད་པ་ནང་མི་མཐུན་པ་སོགས་རྩོད་བཅས་ཕྱིར་
- 291 -

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཞེས་པ་སྔར་བསྟན་པའི་ཤུགས་ལས་སོ། ། ཁོ་ན་རེ་ཅིའི་ཕྱིར་ཉོན་མོངས་སྤངས་པའི་དགེ་སློང་
མེད་ཏེ། སྟོང་ཉིད་མེད་ཀྱང་བདེན་བཞི་མཐོང་བ་ཡོད་པས་སོ་སྙམ་ན། དེ་ལ་བདེན་བཞིའི་
མི་རྟག་སོགས་ནི་གཙོ་བོ་མ་ཡིན་ལ་ལམ་གྱི་གཙོ་བོ་ཉོན་མོངས་རྩ་བ་ནས་སྤོང་པའི་དངོས་གཉེན་
ནི་བདག་མེད་རྟོགས་པའི་ཤེས་རབ་སྟེ། རྣམ་འགྲེལ་ལས། ངེད་ཀྱི་དེ་ཡང་རྐྱེན་ལས་སྐྱེས། །
དེ་ནི་བདག་མེད་ལྟ་རྟེན་ཡིན། སྟོང་ཉིད་ལྟ་བས་གྲོལ་བར་འགྱུར ། སྒོམ་པ་ལྷག་མ་དེ་
དོན་ཡིན། ། ཞེས་གསུངས་པ་བཞིན་ནོ། ། དེས་ན་སྟོང་བ་ཉིད་སྤངས་ནས་སེམས་ནི་
དམིགས་པ་དང་བཅས་པ་རྣམས་ཀྱིས་མྱ་ངན་ལས་འདས་པའང་ཐོབ་པར་དཀའ་བར་གནས་ཏེ་
རྒྱུ་མཚན་བདག་ཏུ་འཛིན་པ་དྲུངས་ནས་མ་ཕྱུང་བར་ཉོན་མོངས་སྤོང་བའི་ཐབས་མེད་ལ། དེ་
དྲུངས་ནས་འབྱིན་པ་ལ། ཡུལ་ལ་བདག་མེད་མཐོང་ན་ནི སྲིད་པའི་ས་བོན་འགག་པར་
འགྱུར ། ཞེས་བ་ལྟར་ཡུལ་སྟོང་བར་མཐོང་བ་ཁོ་ན་ལས་གཞན་རྩད་ནས་ལྡོག་ཐབས་མི་སྲིད་
དེ། ཡུལ་ཡོད་པར་ཞེན་པའི་བག་ཆགས་མ་སྤངས་པར་རེ་ཞིག་བསམ་གཏན་ལྟ་བུས་མདོ་
མནན་ཀྱང་སླར་སྐྱེ་བར་འགྱུར་བ་འདུ་ཤེས་མེད་པའི་སྙོམས་འཇུག་བཞིན་ནོ་ཞེས་འཆད་པར་
འགྱུར་ཏེ རྣམ་འགྲེལ་ལས། ཡོན་ཏན་སྐྱོན་དང་རྗེས་འབྲེལ་པས། ། འདོད་ཆགས་སྡང་
སོགས་སྤང་པ་ནི དེ་དག་ཡུལ་ལ་མ་མཐོང་བས། ། ཡིན་གྱི་ཕྱི་ཚུལ་གང་གིས་མིན།
ཞེས་པ་བཞིན་ནོ། ། དེས་ན་ངར་འཛིན་ལྷན་སྐྱེས་ཀྱི་ཞེན་ཡུལ་དུ་གྱུར་བའི་བདག་རང་བཞིན་
གྱིས་གྲུབ་པ་མེད་པའི་སྟོང་ང ད་ཁོང་དུ་ཆུད་པའི་བདེན་པ་མཐོང་བ་ལས་ཉོན་མོངས་སྤོང་གི་
གཞན་དུ་དེ་མི་འཐད་དོ། ། དེ་ལ་དེ་དག་ན་རེ་བདག་མེད་པ་མཐོང་དགོས་འདོད་
ཀྱང་དེ་དང་སྟོང་བ་ཉིད་དོན་མི་གཅིག་སྟེ་སྟོང་བ་ཉིད་ནི་གཟུགས་སོགས་དངོས་སུ་ཡོད་པའི་ཆོས་
ལ་མེད་ཅེས་སྐུར་བ་འདེབས་པའི་ལྟ་བ་འཇིགས་སུ་རུང་བ་ཡིན་ན། གང་ཟག་གི་བདག་ནི་ཡེ་
ནས་མེད་པ་ལ་མེད་པར་ཤེས་པ་ནི་གནས་ཚུལ་དང་མཐུན་པའི་ལྟ་བ་ཡང་དག་ཡིན་པས་སོ་ཟེར་
ན། དེ་གཉིས་ལ་སྟོང་བ་ཉིད་དུ་ཁྱད་པར་གང་ཡང་མེད་དེ གང་ཟག་གི་བདག་ཕུང་པོ་ལ་
བརྟེན་ནས་བཏགས་པ་ཙམ་འདི་ལ་རང་གི་ངོས་བོས་གྲུབ་པ་མེད་པ་ནི་གང་ཟག་གིས་བདག་མེད་
ཡིན་ལ། ཡན་ལག་ལ་སོགས་པའི་ཚོགས་པ་ལ་བརྟེན་ནས་བཏགས་པའི་ལུས་དང་བུམ་པ་
སོགས་ཕུང་པོ་རྣམས་ཀྱང་རང་རང་གི་ངོས་བོས་སྟོང་བ་ནི་ཆོས་བདག་མེད་སྟེ་དེས་ན་འདི་གཉིས་
སྟོང་གཞི་ཆོས་ཅན་གྱི་ཁྱད་པར་ཅི་ཙམ་སྟེ ཆོས་བདག་མེད་ནི་ཆོས་སྤྱི་དང་། གང་ཟག་གི་
བདག་མེད་ནི་འཁོར་བའི་རྒྱུའི་གཉེན་པོ་ཡིན་པས་ལོགས་སུ་ཕྱེ་བ་ཙམ་ལས་སྟོང་ཚུལ་ལ་ཁྱད་པར་
ཅི་ཡང་མེད་དོ། ། དེས་ན་བདག་ཕུང་པོ་ལ་བརྟེན་ནས་བཏགས་པ་ཙམ་གྱི་སྟོང་བར་ཁོང་དུ་
མ་ཆུད་པར། ཕུང་པོ་ཉིད་ནི་ངེས་པར་ཡོད་ཀྱི་ཕུང་པོ་འདི་ལ་དབང་བྱེད་པའམ། བདག་
- 292 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
པོར་གྱུར་བའི་བདག་རྟག་གཅིག་རང་དབང་བ་དེ་འདྲ་མེད་པར་ཤེས་ཀྱང་དེས་ངར་འཛིན་ཕྲ་བ་
མི་སྤོང་སྟེ། དེའི་ཕྱིར་བདག་ངོས་བོས་གྲུབ་པ་མེད་པའི་སྟོང་བ་ཉིད་མ་མཐོང་བར་དུ་རྟག་
བདག་སྤངས་ཀྱང་རུང་ཇི་སྲིད་རང་རྒྱུད་ཀྱི་ཕུང་པོར་དེར་འཛིན་ཡོད་པ་དེ་སྲིད་དུ་ངར་འཛིན་
ལྡོག་པར་མི་འགྱུར་ཏེ། རིན་ཆེན་ཕྲེང་བ་ལས། ཇི་སྲིད་ཕུང་པོར་འཛིན་ཡོད་པ། ། དེ་
སྲིད་དེ་ལ་ངར་འཛིན་ཡོད། ། ངར་འཛིན་ཡོད་ན་ཡང་ལས་དེ དེ་ལས་ཀྱང་ནི་སྐྱེ་བ་
ཡིན། ། ཞེས་སོ། ། འདི་ལ་གང་ཟག་གི་བདག་རང་མཚན་གྱིས་གྲུབ་པ་མེད་པའི་སྟོང་ཉིད་
མ་གཏོགས་རྟག་བདག་སོགས་མེད་པར་བལྟས་ཀྱང་ཇི་སྲིད་ཕུང་པོར་འཛིན་པ་དེས་བདག་
འཛིན་ལྡོག་ཏུ་མི་བཏུབ་ཅེས་པའི་དོན་ཡིན་གྱི་གཞན་དུ་བཤད་པ་ཇི་སྙེད་པ་ཀླུ་སྒྲུབ་དང་ཟླ་བའི་
དགོངས་པ་ནི་མིན་ནོ། ། འཇུག་པ་ལས་ཀྱང་། བདག་མེད་རྟོགས་ཚེ་རྟག་པའི་བདག་
སྤངས་ཤིང་། ། འདི་ནི་ངར་འཛིན་རྟེན་ཏུ་མི་འདོད་པ། ། ར་བདག་མེད་ཤེས་པས་
བདག་ལྟ་བ ། དཔྱིས་ཀྱང་འབྱིན་ཞེས་སྨྲ་བ་ཤིན་ཏུ་མཚར། རང མ་རྩིག་ཕུག་སྤྲུལ་
གནས་མཐོང་བཞིན་དུ ། འདི་ན་གླང་ཆེན་མེད་ཅེས་དོགས་བསལ་ཏེ། ། སྦྲུལ་གྱི་་་་
འཇིགས་པའང་སྤོང་བར་བྱེད་པ་ནི། ། ཀྱེ་མ་གཞན་གྱི་གནམ་པོར་འགྱུར་ཉིད་དོ། ། ཞེས་
སོ ། དེས་ན་འདིར་ཆོས་དང་གང་ཟག་གི་བདག་མེད་ལ་ཁྱད་ཆེན་པོ་ཡོད་པར་རློམས་ནས་
བདག་མེད་སྟོང་བ་ཉིད་ནི་མི་དགོས་པར་གང་ཟག་གི་བདག་མེད་ཁོ་ནས་གྲོལ་བར་འདོད་པ་
རྣམས་ཀྱི་ཞེ་འདོད་ནི། གང་ཡོད་པར་གྱུར་བའི་དངོས་པོ་ནི་སྟོང་བ་མ་ཡིན་ལ་གང་གཏན་
ཡོད་མ་མྱོང་བ་བདག་ནི་རི་བོང་གི་རྭ་བཞིན་དུ་དོན་ལ་མེད་པ་ཞིག་སྟེ་དེ་ཕྱིར ས་བདག་མེད་པ་
འདིས་ཅི་བྱ་སྙམ་དུ་གང་ཟག་གི་བདག་བརྟེན་ནས་བཏགས་པའི་དེ་ཁོ་ན་ཉིད་དུ་མ་ཤེས་པར་
རྩོད་པའོ ། ལེགས་པར་བརྟགས་ན་བདག་མེད་གཉིས་ཀའང་བརྟེན་ནས་བཏགས་པའི་སྟོང་
བ་ཉིད་ཙམ་དུ་རོ་གཅིག་ཁྱད་པར་ཅི་ཡང་མེད་པ་ལ་དགོངས་ནས་ཉན་རང་ལ་ཆོས་བདག་མེད་
དམ་སྟོང་ཉིད་རྟོགས་པ་ཡོད་དེ། དེ་མེད་ན་ཉོན་མོངས་ཀྱང་སྤོངས་མི་ནུས་པར་དངོས་སྟོབས་
ཀྱི་རིགས་པས་བསྒྲུབས་པས་སོ། ། ལ་འདིར་ཉན་རང་དགྲ་བཅོམ་པས་གང་ཟག་རང་
བཞིན་མེད་པར་སྟོང་བ་ཉིད་དུ་རྟོགས་པ་དེ་ཆོས་བདག་མེད་ཀྱི་བྱེ་བྲག་ཀྱང་ཡིན། སྟོང་
ཀྱང་ཡིན་པར་གོ་དགོས་ཀྱི། ཕུང་སོགས་ཤེས་བྱ་མཐའ་དག་སྟོང་བར་རྟོགས་པ་ཡིན་པར་ནི་
རྣམ་པ་ཀུན་ཏུ་མི་རུང་བར་འགྱུར་ཏེ། བདག་མེད་འདི་ནི་འགྲོ་བ་རྣམས་དགྲོལ་ཕྱིར་། ཞེས་
པའི་ཐད་ཀྱི་འཇུག་པ་རང་འགྲེལ་དུ། སྒྲིབ་གཉིས་ཀྱི་གཉེན་པོར་བདག་མེད་གཉིས་བསྟན་
པར་བརྗོད་ཅིང་སྔར་ཉན་རང་ལ་སྟོང་ཉིད་རྟོགས་པ་ཡོད་པར་བསྒྲུབ་པའི་དོགས་པ་བསལ་ནས་
ཉན་རང་ལ་བདག་མེད་རྫོགས་པར་བསྒོམས་པ་མེད་ཅེས་དང་སྟོང་ཉིད་བཅུ་དྲུག་པོ་ཐེག་ཆེན་
- 293 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
ཐུན་མོང་མིན་པར་བཤད་པའི་ཕྱིར་རོ། དེས་ན་ཉན་རང་གི་ཆོས་བདག་མེད་རྫོགས་པར་མ་
རྟོགས་པའི་ཆ་ནས་ཆོས་བདག་མེད་མ་རྟོགས་ཞེས་དམན་པ་ལ་དགག་པའི་སྒྲར་གསུང་སྟེ་ཉན་
རང་གི་ཡེ་ཤེས་ནི་ཡུངས་འབྲུ་སྲིན་གྱིས་ཟོས་པའི་ནང་གི་ནམ་མཁའ་བཞིན་དུ་ཆུང་བར་ལས་
གསུངས་པའི་ཕྱིར་དང་ཡང་སྟོང་ཉིད་སྤངས་ནས་ཐར་ལམ་གཞན་དུ་ཡོད དགག་
སྒོ་གཉིས་སུ་མེད་པར་བསྒྲུབ་པའི་སླད་དུ་ཉན་རང་སྒྲ་བཅོམ་པས་བདག་བརྟེན་ནས་འབྱུང་བའི་
དེ་ཁོ་ན་ཉིད་དུ་ཤེས་པའི་སྟོང་ཉིད་ཉི་ཚེ་བ་ཡོད་པར་གསུངས་པ་གཉིས་འགལ་མེད་དུ་འཛིན་པ་
གལ་ཆེ་སྟེ། གཞན་དུ་རྒྱལ་བའི་ཡུམ་ཉིད་ན་དངོས་པོའི་འདུ་ཤེས་ཅན་ལ་ཐར་བ་མེད་པ་དང་
བྱང་ཆུབ་གསུམ་པོ་སྟོང་བ་ཉིད་ལ་བརྟེན་ནས་ཐོབ་པར་གསུངས་ཤིང་། དེར་ཡང་གཞི་ཤེས་ལ་
སོགས་པ་རྣམ་པ་གསུམ་པོ་སོ་སོར་ཕྱེ་ནས་གཞི་ཤེས་པ་འབྲས་ཡུམ་ལ་ཉེ་རང་གི་ཁྱད་པར་བཤད་
པ་སོགས་འདི་ཇི་ལྟར་རྟོགས་པར་བྱ། དེས་ན་སྤྱིར་སྟོང་ཉིད་ནི་ཞི་བའི་སྒོ་གཅིག་པུ་ཡིན་པས་
བྱང་ཆུབ་གསུམ་པོ་གང་ཡང་རུང་སྟེ་འདི་ལ་བརྟེན་ནས་༴ དགོས་པས་ཁྱབ་ཀྱང་ལས་དང་
པོ་པ་དག་གིས་སྟོང་ཉིད་ཅེས་པ་ལ་རིལ་པོ་གཅིག་བདེན་དུ་ཞེན་པའི་བློས རྟོགས་ན་ཐམས་
ཅད་ཅིག་ཅར་རྟོགས། མ་རྟོགས་ན་གཅིག་ཀྱང་མི་རྟོགས་སྙམ་པའི་དམ་བཅའ་ལ་བློ་རྩེ་གཅིག་
ཏུ་གཏོད་པར་མི་བྱ་སྟེ དེ་ལྟར་ན་བཀའ་དང་དགོངས་འགྲེལ་ཐམས་ཅད་རྨང་འཁྲུགས་པར་
འགྱུར་ཏེ། དངོས་པོ་གཅིག་སྟོང་བ་ཉིད་དུ་མཐོང་ན་དངོས་པོ་ཐམས་ཅད་སྟོང་བའི་སྟོང་ཉིད་
དེར་མཐོང་བས་ཁྱབ་ན། ཐེག་པ་ཆེན་པོ་ན་རིགས་པའི་རྣམ་གྲངས་དུ་མས་སྟོང་ཉིད་བཅུ་དྲུག་
སོགས་སུ་སྒྲུབ་པ་དང་གྲངས་མེད་གསུམ་ལ་སོགས་པའི་དཀའ་སྤྱད་དང་ས་ནས་སར་
འཕར་བ་ན་ཆོས་དབྱིངས་གློ་བུར་བྲལ་དག་གིས་ཁྱད་པར་དུ་བྱས་པའི་མཐོང་བ་ཇེ་བཟང་དུ་
འགྱུར་བ་དང་། གྲུབ་མཐའ་འོག་མ་པས་གོང་མ་འཕགས་པའི་ཁྱད་པར་འཐད་པར་མི་འགྱུར་
ཏེ། འདི་ལྟར་ཉན་རང་གིས་སྟོང་བར་མཐོང་བ་དེ་ལས་རྟོགས་པ་བོགས་དབྱུང་དུ་མེད་པའི་
ཕྱིར་ཐེག་པ་ཆེན་པོ་ལས་ཆུང་ངུ་དང་གྲུབ་མཐའ་གོང་མ་བས་འོག་མ་ལམ་མྱུར་ཞིང་ཟབ་པར་
འགྱུར་རོ གནོད་པ་འདི་མ་ངེས་ཏེ་ཐེག་པ་ཆེ་ཆུང་དག་ཐབས་ལ་ལྟོས་ནས་སྤང་བྱ་སྤོང་བ་
ལ་ཁྱད་ཡོད་དོ་སྙམ་ན། རྟོགས་བྱ་མ་རྟོགས་པའི་ཆ་ཡོད་པ་དེ་དང་བྲལ་བའི་རྟོགས་བྱ་རྟོགས་
པའི་ཡེ་ཤེས་ཀྱིས་སྤང་བྱ་སྤོང་བ་མིན་ན་ནམ་ཡང་མི་སྤོང་བར་འགྱུར་ཏེ། རྟོགས་པའི་ཡེ་ཤེས་
ཡོད་ཀྱང་དེ་ཉིད་ཀྱིས་སྤང་བྱ་སྤོང་མི་ནུས་པའི་ཕྱིར་དཔེར་ན་ཉི་མ་ཤར་ཡང་མུན་པ་མི་སེལ་པར་
ཁས་བླངས་པ་བཞིན་ནོ། ། དེས་ན་རྟོགས་པའི་ཡེ་ཤེས་ཁྱད་པར་ཅན་བསྐྱེད་པ་ལ་ཐབས་ཁྱད་
པར་ཅན་དང་མ་འབྲེལ་བར་བསྐྱེད་མི་ནུས་ལ། དེ་མ་སྐྱེས་ན་སྤང་བྱ་མི་འགག་ཅེས་ཁས་བླངས་
པར་བྱ་ཡི། རྟོགས་པའི་ཡེ་ཤེས་དང་པོ་ནས་ཡོད་ཀྱང་། དེས་སྤང་བྱ་སྤོང་བ་གཞན་ལ་ལྟོས་སོ་
294

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
ཞེས་ཁས་བླངས་པར་མི་བྱ་སྟེ་མཁས་པའི་བཞད་གད་ཀྱི་གནས་སུ་འོས་པའི་ཕྱིར་རོ། འོ་ན་
ཆོས་གཅིག་གི་སྟོང་བ་ཉིད་ཆོས་ཀུན་གྱི་སྟོང་ཉིད་དུ་བཤད་པ་མིན་ནམ། གཅིག་སྟོང་ཉིད་དུ་
ཤེས་ན་དེས་འགྲེས་སྦྱར་ཏེ་ཀུན་ལ་མཐོང་ནུས་པར་སུས་དགག་ནུས་སྙམ་ན། ཆོས་ཐམས་ཅད་
དེ་བཞིན་ཉིད་དུ་གཅིག་པའང་ཁོ་བོ་འདོད། ཆོས་གཅིག་དེ་བཞིན་ཉིད་དུ་ངེས་པའི་རིགས་པ་
དེ་གཞན་ཀུན་ལ་བློས་སྦྱར་ནས་གོམས་ན་ཆོས་ཀུན་སྟོང་ཉིད་དུ་མཐོང་བར་ཁོ་བོ་འདོད་མོད་དེ
འོན་ཀྱང གདུལ་བྱའི་གང་ཟག་རྣམས་ལས་ང་དབང་བོའི་བྱེ་བྲག་དང་བཤེས་གཉེན་
དང་ལམ་གྱི་འཇུག་སྒོའི་ཁྱད་པར་ལས་ལམ་མང་པོར་རྟོགས་པའི་རིམ་པ་ཇི་སྙེད་ཅིག་ཡོད་པ་འདི་
སུ་ཞིག་གིས་དགག་ནུས་ཏེ་མི་ནུས་སོ། ། དེ་ལྟར་ན་གནས་སྐབས་ཁམས་སྣ་ཚོགས་པ་འའདུལ་
བའི་ལམ་སྣ་ཚོགས་པ་ཡོད་ཀྱང་། ཆོས་ཀུན་གྱི་གནས་ལུགས་མཐར་ཐུག་པ་ནི་དེ་བཞིན་ཉིད་
གཅིག་ལས་མེད་པས་ན། དེ་རྟོགས་པའི་ཡེ་ཤེས་རྣམ་པ་ཐམས་ཅད་མཁྱེན་པ་ཉིད་དུ་ལམ་
ཐམས་ཅད་འབབ་ཅིང་གཞོལ་བས་ན་མཐར་ཐུག་ཐེག་པ་གཅིག་ཡིན་ནོ་ཞེས་ཆོས་ཉིད་ཀྱི་རིགས་
པས་སྒྲུབ་པ་འདི་ཀླུ་སྒྲུབ་ཡབ་སྲས་ཀྱི་སེང་གེའི་སྒྲ་སྟེ་ཚུལ་འདིས་ཇི་སྐད་བཤད་པའི་དོན་དེ་དག་
གཏན་ལ་དབབ་པར་བྱའོ། དེས་ན་ཉན་རང་ལ་ཆོས་བདག་མེད་རྟོགས་པ་མེད་པ་དང་།
རྫོགས་པར་རྟོགས་པ་ཡོད་པ་གཉིས་ཀ་ཤིང་རྟ་ཆེན་པོའི་དགོངས་པ་མིན་པས་ཚུལ་འདི་ལྟར་
གཟུང་བར་བྱ་སྟེ །ཀློང་ཆེན་ཆོས་ཀྱི་རྒྱལ་བོའི་ཡིད་བཞིན་རིན་པོ་ཆེའི་མཛོད་ཀྱི་ལེགས་པར་
བཤད་པའི་ཆ་ཤས་བློའི་དབུལ་བ་སེལ་བའི་ནོར་བུའོ། དེས་ན་ཆོས་བདག་མེད་རྟོགས་པའི་
ཡེ་ཤེས་ནི་སྤྱི་ཡིན་ལ། གང་ཟག་གི་བདག་མེད་རྟོགས་པའི་མཁྱེན་པ་ནི། དེའི་བྱེ་བྲག་སྟེ་ཉི་ཚེ་
བའོ། ཆོས་བདག་འཛིན་ནི་རྨོངས་པ་སྤྱི་དང་། གང་ཟག་གི་བདག་འཛིན་ནི་བྱེ་བྲག་ཤིང་
དང་པ་ལ་ཤ་བཞིན་ནོ ། གང་ཟག་གི་བདག་ཏུ་འཛིན་པ་ལས་ནི་སེར་སྣ་སོགས་ཉོན་མོངས་
པའི་སྒྲིབ་པ་སྐྱེ་ཞིང་། །ཆོས་བདག་ལས་འཁོར་གསུམ་དུ་རྟོགས་པ་ཤེས་བྱའི་སྒྲིབ་པ་སྐྱེའོ།
དེས་ན་བདག་མེད་གཉིས་རྟོགས་ཀྱི་བྱང་ཆུབ་སེམས་དཔའི་མཁྱེན་པས་སྒྲིབ་པ་གཉིས་ཀ་སྤོང་ལ
ཉན་རང་གི་ལམ་གྱིས་ཉོན་མོངས་རྐྱང་བ་སྤོང་། སྤོང་ཚུལ་ཡང་ཐེག་ཆེན་མཐོང་ལམ་དུ་སྒྲིབ་པ་
གཉིས་པོ་ཀུན་བརྟགས་ཀྱི་ཆ་སྤོང། དེ་ནས་རིམ་བཞིན་སྒྲིབ་པ་གཉིས་ཀ་མཉམ་པར་སྤངས་
ནས་ས་བརྒྱད་པ་ངར་འཛིན་གྱི་རྒྱུ་བ་ལོག་པའི་སྟོབས་ཀྱིས་དག་ས་པ་ལ་ཉོན་མོངས་མེད་ཀྱང་དེ་
ཕན་ཆད་ཤེས་སྒྲིབ་འབའ་ཞིག་སྤོང༌། ས་བཅུ་བའི་ཐ་མར་གཉིས་སྣང་འཁྲུལ་བའི་བག་ཆགས་
ཤིན་ཏུ་ཕྲ་བའང་རྡོ་རྗེ་ལྟ་བུའི་ཏིང་འཛིན་གྱིས་བཅོམ་པའི་དེ་མ་ཐག་ཏུ་ཆོས་ཀྱི་དབྱིངས་དེ་
བཞིན་ཉིད་དུ་མངོན་པར་གཤེགས་པ་སངས་རྒྱས་བཅོམ་ལྡན་འདས་ཀྱིས་ཡེ་ཤེས་རྡོ་རྗེའི་སྐུ་
བརྙེས་པ་ཡིན་ཏེ་ཚུལ་འདིར་འཕགས་ཡུལ་གྱི་ཤིང་རྟ་ཆེན་པོ་ཐམས་ཅད་དགོངས་པ་གཅིག་པ་
295

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཡིན་གྱི་བོད་ཀྱི་ཞེ་འདོད་དང་བསྲེ་བར་མི་བྱ་ལ། གནད་འདི་ཤེས་ན་གཞུང་ལུགས་དུ་མའི་
འགགས་རང་གྲོལ་ཏེ་དགོངས་པའི་ཆུ་བོ་ཡེ་ཤེས་ཀྱི་ཀློང་དུ་འདྲེས་པར་འགྱུར་བའི་ཕྱིར་རོ།
དེ་ལྟར་བདེན་བཞི་ན ང་བས་ཉོན་མོངས་སྤངས་པའི་བུད་ཤིང་ཟད་པའི་མེ་བཞིན་མྱ་ངན་ལས་
འདས་པར་འགྱུར་རོ་ཞེས་སྙམ་པ་ལ། སྟོང་ཉིད་མ་རྟོགས་བཞིན་བདེན་པ་མཐོང་བར་མི་སྲིད་
པར་བསྒྲུབས་ནས་སྐྱོན་གཞན་ཡང་གང་ཟག་གི་བདག་མེད་མཐོང་བས་ཉོན་མོངས་ཙམ་སྤངས་
ཀྱང་དེ་གྲོལ་བའི་མཐར་ཐུག་པ་ནི་མ་ཡིན་ཏེ་ཉོན་མོངས་པ་སྤངས་པ་དེ་ཁོ་ནས་གྲོལ་བ་དེའི་ཉོན་
མོངས་པ་མཐའ་དག་སྤངས་པའི་དེ་མ་ཐག་ཏུ་གྲོལ་བ་དེར་འགྱུར་རིགས་ཏེ་འཆིང་བ་མེད་པར་
འདོད་པས་སོ། ། འདོད་ཟེར་ན་ཉོན་མོངས་པ་མེད་ཀྱང་འཕགས་པ་དགྲ་བཅོམ་མོའུ་འགལ་
བུ་ཆེན་པོ་ལྟ་བུ་དེ་དག་ལ་སྔོན་གྱི་ལས་ཀྱི་ནུས་པ་སྨིན་པ་ད་དུང་མཐོང་བ་ཡིན་པས་གནོད་དོ།
སྐྱོན་མེད་དེ་སྔར་གྱི་ལས་ཉོན་གྱིས་འཕངས་པའི་སྐུ་ཚེ་འདི་ལས་ཀྱི་ནུས་པ་འབྱིན་པར་མཐོང་
ཡང་རེ་ཞིག་ཡང་སྲིད་ཉེ་བར་ལེན་པའི་རྒྱུ་སྲེད་པ་ཡིན་པས་དེ་ནི་མེད་ཅིང་དེའི་ཕྱིར་སྲིད་པ་
གཞན་དུ་མཚམས་མི་སྦྱོར་ཞེས་ངེས་པ་ཉིད་དུ་སྨྲའོ་ཞེ་ན་ཉན་རང་དགྲ་བཅོམ་པ་འདི་ལས་ཉོན་
གྱིས་འཕངས་པས་སྲིད་པ་རྣམས་སུ་མཚམས་མི་སྦྱོར་དུ་ཆུག་ཀྱང་འོན་ཀྱང་འདི་ཁྱོད་རང་གི་
འདོད་པ་ལྟར་མར་མེ་རྒྱུན་ཆད་པ་བཞིན་དུ་ཞི་བར་འགྱུར་བ་མིན་ཏེ་འདི་ལ་ཡིད་ཀྱི་རང་བཞིན་
གྱི་ལུས་འགྲུབ་པའི་རྒྱུ་ཚོགས་པ་ཚང་ཞིང་གེགས་མེད་པ་ཡོད་པའི་ཕྱིར། གང་ཞེ་ན་དགྲ་བཅོམ་
པའི་རྒྱུད་ཀྱི་སྲེད་པ་འདི་ངར་འཛིན་གྱིས་བསྐྱེད་པའི་ཉོན་མོངས་ཅན་མིན་ཡང་དཔེར་ན་
ཉོན་མོངས་ཅན་མིན་པའི་ཀུན་རྨོངས་ཏེ་ཡུལ་དུས་བསྐལ་བའི་དངོས་པོ་མི་ཤེས་པའི་རྨོངས་པ་
ཡོད་པར་འདོད་པ་བཞིན་དུ་སྲེད་པ་ཉོན་མོངས་ཅན་མིན་པའང་ཅི་སྟེ་མེད། དེའི་ཕྱིར་ཏུ་རྒྱུ་
ཀུན་རྨོངས་མ་ལོག་པས་དེའི་འབྲས་བུའི་ཆ་ཡང་མི་ལྡོག་སྟེ། འདི་ལྟར་ཚོར་བའི་རྐྱེན་གྱིས་སྲེད་
པ་སྐྱེ་བ་ཡིན་ན། ཚོར་བ་ནི་དགྲ་བཅོམ་པ་དེ་དག་ལ་ཡང་ཡོད་པས་སོ། ། ཞེས་རྒྱུ་ཚོགས་
གྲངས་ཚང་གི་གཏན་ཚིགས་ཀྱིས་བསྒྲུབས་ཏེ། མ་རིག་བག་ཆགས་ཀྱི་ས་དང་། དེའི་དབང་
གིགས་ཟག་མེད་ཀྱི་ལས་དང་ཡིད་ཀྱི་ལུས་བསམ་མི་ཁྱབ་འགྱུར་གྱི་འཆི་འཕོ་པ་རྣམས་མ་
སྤངས་པས་གྲོལ་བ་གཏན་དུ་བ་མིན་ལ། ཕུང་པོ་ཕྲ་བ་རྒྱུན་ཀྱང་མི་འཆད་པར་གདོད་ཐེག་ཆེན་
དུ་འཇུག་དགོས་ཏེ། སྤང་བྱ་ཤིན་ཏུ་ཕྲ་བ་མི་སྤོང་བའང་ཆོས་བདག་མེད་རྫོགས་པར་རྟོགས་
ཤིང་བསྒོམ་པ་མེད་པ་དེས་ནའོ། ། འདིར་ཉོན་མོངས་མངོན་གྱུར་ཙམ་སྤངས་པས་གྲོལ་བ་
ཞེས་སྦྱར་དགོས་ཀྱི དགྲ་བཅོམ་པ་ལ་སྦྱར་བ་མི་འཐད་ཅེས་དཔེ་ལ་ལར་བཤད་ཀྱང་རང་གི་ཞེ་
འདོད་དང་མཐུན་པར་ཁྲིད་པ་ཙམ་སྟེ། ཕ་རོལ་བོས་ཀྱང་མངོན་གྱུར་ཙམ་སྤངས་བས་གྲོལ་
བར་མི་འདོད་བཞིན་དུ་ཐལ་བ་དེ་འདྲ་འབྲེལ་མེད་དུ་འགྱུར་ཞིང་དགྲ་བཅོམ་མོའུ་འགལ་བུ་ལྟ་བུ་
296

སྤྱོད་འཇུག་འབྲེ ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ལ་སྦྱར་ཏེ་རྒྱ་འགྲེལ་ཐམས་ཅད་ཞལ་འཆམས་པར་བཀྲལ་ཞིང་རིགས་པས་ཀྱང་གྲུབ་པའི་གཞུང་
གི་གནད་ཆེན་པོ་ཡིན་པས་པྲ་ཡས་པར་མི་བྱའོ། ཡང་གང་ཟག་རང་རྐྱ་ཐུབ་པའི་བདག་
འཛིན་གྱིས་དྲངས་པའི་སྲེད་པ་མངོན་གྱུར་རེ་ཞིག་སྤངས་ཀྱང་། གང་ཟག་ངོ་བོ་ཉིད་ཀྱིས་གྲུབ་
པར་འཛིན་པའི་འཇིག་ལྟས་དྲངས་པའི་སྲེད་པ་ཅི་སྟེ་མེད་ཅེས་བཤད་སྦྱར་མཛད་ཀྱང་། སྐྱེས་
བུ་གཅིག་གི་རྒྱུད་ན་དུས་མཉམ་པའི་བདག་འཛིན་དུ་མས་དྲངས་པའི་སྲེད་པ་དུ་མ་ཡོད་པ་འགལ་
ཕྱི་མས་དྲངས་པའི་རྟེན་འབྲེལ་བཅུ་གཉིས་ཀྱི་ནང་ཚན་དུ་གྱུར་བའི་སྲེད་པ་ལ་ཉོན་མོངས་
ཅན་མིན་པ་ཅི་སྟེ་ཡོད། གཞན་ངོར་ཐལ་བ་འཕེན་པས་མི་སྐྱོན་སྙམ་ན། ཕ་རོལ་པོས་འཇིག་
ལྟས་དྲངས་པའི་སྲེད་པ་ཡོད་པར་མི་འདོད་པས་དེའང་མི་འཐད་དོ། ། སྲེད་པ་ལ་གཉིས་སུ་
ཕྱེ་བ་གཞན་ངོར་ཡིན་ཞིང་དེའི་སྔ་མ་མེད་ལ་ཕྱི་མ་ཡོད་ཅེས་སྟོན་པས་མི་སྐྱོན་སྙམ་ན། ཁྱད་
པར་གང་ཡང་མ་སྦྱར་བར་སྤྱིར་ཉོན་མོངས་ཅན་ཡིན་ཡང་ཞེས་དང་། ཀུན་རྨོངས་བཞིན་དུ་
ཞེས་པའི་ཚིག་གི་ནུས ¡་པ་ཉོན་མོངས་ཅན་མིན་པ་ཞིག་ཡོད་པར་བསྟན་གྱི་ཉོན་མོངས་པ་
ཅན་གྱི་སྲེད་པ་ཞིག་ཡོད་པར་ཅི་ལ་སྟོན་ཏེ་ཡི་གེའི་དོན་ལ་མ་ཞུགས་པའི་ཕྱིར། དེའང་དཔེ་
དང་དོགས་སེལ་སྔོན་དུ་སོང་ནས་ཇི་སྟེ་མེད་ཅེས་པའི་དམ་བཅའི་ཚིག་ཙམ་ཞིག་བསྟན་གྱི།
ཡོད་རྒྱུ་ཅི་ཞིག་ཡིན་དང་ཡོད་པའི་གཏན་ཚིགས་གཉིས་ཀ་ཉམས་པའི་ངག་འབྲེལ་མེད་དེ་དེ་འདྲ་
སློབ་དཔོན་བདག་ཉིད་ཆེན་པོའི་གསུང་ལ་འབྱུང་བ་གནས་མེད་ཅིང་སྐབས་མེད་དེ། འོ་ན་
སངས་རྒྱས་ལའང་སེང་ལྡིང་གི་ཚེར་མ་ཟུག་པ་སོགས་ལས་ཀྱི་ནུས་པ་མ་མཐོང་ངམ་ཞེ་ན དེ་
ནི་ཚུར་རོལ་མཐོང་བའི་བྱིས་པ་རྣམས་ཀྱི་ངོར་དགོས་པའི་དབང་གིས་ཚུལ་བསྟན་པ་ཙམ་དུ་ཟད་
དོ ། ཀུན་རྟོག་ཆོས་ཀྱི་དབྱིངས་སུ་ནུས་ཅིང་སྤྲུལ་བའི་གཟུགས་བརྙན་སྒྱུ་མ་ལྟ་བུ་ལ་ལས་
དངོས་སུ་སྨིན་པ་དང་དུ ཁའི་ཚོར་བ་ག་ལ་ཡོད་དེ་ཉན་ཐོས་དགྲ་བཅོམ་པ་རྣམས་ཀྱིས་སྐུ་ནི་
སྡུག་བདེན་གྱི་ལྷག་མར་ཁྱོད་འདོད་ཅིང་སེམས་མ་འགགས་ལ་སྤྲོས་པ་མཐའ་དག་འགོག་པའི་རྒྱུ་
མེད་པ་བཤད་མ་ཐག་པ་ཉིད་ཀྱི་ཕྱིར་རོ། ། དེ་དག་ན་རེ ལུས་ཞིག་ཚོར་བ་བསིལ་བར་
གྱུར ། འདུ་ཤེས་ཟད་ཅིང་འདུ་བྱེད་འགགས། ། རྣམ་པར་ཤེས་པ་ནུབ་གྱུར་བ། ། དེ་
འདྲ་འདི་ནི་སྡུག་བསྔལ་མཐའ། ། ཞེས་པ་བཞིན་དུ་གང་དགྲ་བཅོམ་པ་དེ་དག་སྐུ་ཚེའི་འདུ་
བྱེད་གཏོང་བའི་ཚེ་ཕུང་པོ་ལྔ་རྒྱུན་ཆད་ཅིང་ཞི་བར་ཅི་སྟེ་མི་འགྱུར་ཏེ། སླར་ཡང་སྐྱེ་བའི་རྒྱུ་མ་
ཚང་བས་སྣུམ་ཟད་པའི་མར་མེ་བཞིན་ནོ་སྙམ་ན། དེ་དག་འཁོར་བར་སྐྱེ་བའི་རྒྱུ་ཉོན་མོངས་པ་
མེད་པས་སྲིད་པར་མི་སྐྱེ་ཡང་ཆོས་ཐམས་ཅད་རང་བཞིན་མེད་པའི་སྟོང་ཉིད་རྫོགས་པར་མ་
རྟོགས་པས་དམིག ས་དང་ནི་བཅས་པའི་སེམས་དེ་ནི་འཁོར་འདས་སྤང་གཉེན་དུ་འཛིན་པ་ལྟ་
བུ་སོགས་ཕྱོགས་སམ་སྤྲོས་པ་འགའ་ཞིག་ལ་ནི་གནས་པར་འགྱུར་གྱི། དམིགས་པ་མེད་པར་
297

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
རབ་ཏུ་ཞིབ་ནི་མ་ཡིན་ནོ། ། དེ་ཕྱིར་ཡོད་པ་དང་མེད་པ་སོགས་ཀྱི་སྤྲོས་པ་དང་བཅས་པའི་
སེམས་གང་ཞིག མཐའ་ཐམས་ཅད་སྤངས་པའི་སྟོང་ཉིད་དང་ནི་བྲལ་བའི་སེམས་དེ་ནི་རེ་
ཞིག་འགོག་པའི་དབྱིངས་སུ་འགགས་པར་གྱུར་བ་དག་སླར་ཡང་སྐྱེ་བར་འགྱུར་ཏེ། ཡིད་ཀྱི་
ལུས་འཕེན་པའི་རྒྱུ་ཟག་མེད་ཀྱི་ལས་དང་མ་རིག་བག་ཆགས་ཀྱི་ས་རྒྱུད་ལ་ལྡན་པའི་ཕྱིར་ཏེ
དེའི་གཉེན་པོ་སྤྲོས་པ་མཐའ་དག་འགགས་པའི་སྟོང་ཉིད་མ་ཐོབ་པའི་ཕྱིར དཔེར་ན་འདུ་
ཤེས་མེད་པའི་སྙོམས་འཇུག་གམ་དེའི་འབྲས་བུ་འདུ་ཤེས་མེད་པའི་ལྷར་སྐྱེ་བ་བཞིན་ནོ།
དེས་ན་མྱ་ངན་ལས་འདས་པར་འདོད་པ་རྣམས་ཀྱིས་སྟོང་ཉིད་བསྒོམ་པར་བྱ་སྟེ། དེ་སྤངས་
ནས་གནས་སྐབས་དང་མཐར་ཐུག་གི་མྱང་འདས་གང་ཡང་མི་ཐོབ་པོ། གཞན་ཡང་ངག་
གང་ཞིག་ལྷག་པ་སེམས་ཀྱི་བསླབ་པ་སྟོན་པས་མདོ་སྡེ་ལ་འཇུག ཚུལ་ཁྲིམས་ཀྱི་བསླབ་པ་སྟོན་
པས་འདུལ་བ་ལ་སྡང་། ཤེས་རབ་ཀྱི་བསླབ་པ་སྟོན་པས་མངོན་པ་དང་མི་འགལ་བ་དེ་གལ་ཏེ་
སངས་རྒྱས་ཀྱི་གསུང་དུ་འདོད་ནའང་དམན་པའི་སྡེ་སྣོད་གསུམ་དང་མི་མཐུན་པ་ཐེག་ཆེན་ནི་
བཀའ་མིན་ནོ་ཞེ་ན ཐེག་ཆེན་མདོ་སྡེ་ཕལ་ཆེར་ལའང་ཁྱེད་ཅག་གི་མདོ་སོགས་དང་མཚུངས་
པར་འདོད་པ་མིན་ནམ་ཅི། གལ་ཏེ་མཚམས་མེད་པའང་ཁ་ཅིག་ཏུ་མི་མྱོང་བར་བཤད་པ་དང་།
ལོངས་
ས་སྐུ་རྟག་པར་བཤད་པ། འཁོར་བ་མི་སྤོང་པར་བསྟན་པ། གཟུགས་སོགས་མེད་པར་
བསྟན་པ་སོགས་དམན་པའི་སྡེ་སྣོད་དང་མི་མཐུན་པ་མཐོང་བས་སོ་ཞེ་ན། གལ་ཏེ་དམན་པའི་
སྡེ་སྣོད་དུ་མ་གཏོགས་པའི་ཐེག་ཆེན་ཐུན་མོང་མིན་པའི་བརྗོད་བྱ་སྟོན་པའི་མདོ་གཅིག་གིས་ནི་
ཐེག་ཆེན་ཐམས་ཅད་སངས་རྒྱས་ཀྱི་བཀའ་མིན་པས་སྐྱོན་དང་བཅས་པར་འགྱུར་ན། ཐེག་
དམན་གྱི་མདོ་དང་བརྗོད་བྱ་མཚུངས་པ་གཅིག་གིས་གཞན་ཐམས་ཅད་ཀུན་ཀྱང་ནི་རྒྱལ་བས་
གསུངས་པ་ཅིས་མ་ཡིན་ཏེ་ཡིན་པར་གྲུབ་པས་སོ། དེས་ན་ཕྱོགས་རེ་བའི་དབང་དུ་བྱས་ཏེ་
ཐེག་དམན་གྱི་སྡེ་སྣོད་ཁོ་ན་དང་འདྲ་དགོས་པ་མིན་ཏེ་བརྗོད་བྱ་བསླབ་པ་གསུམ་དང་མི་འགལ་
བ་ལ་དགོངས་ནས་དེ་སྐད་དུ་བཤད་ན། དེ་ནི་ཐེག་དམན་ལས་གོང་འཕེལ་གྱི་ཚུལ་དུ་ཡོད་དེ
མདོ་སྡེ་རྒྱན་ལས། རང་གི་ཉིད་ལ་འཇུག་པ་དང་། ། རང་གི་གདུལ་ལ་སྣང་ཕྱིར་དང་།
ཟབ་པའི་ཕྱིར་དང་རྒྱ་ཆེའི་ཕྱིར། ། ཆོས་ཉིད་དང་ནི་འགལ་བ་མེད ཅེས་པ་བཞིན་
ནོ། ། ཡུམ་རྒྱས་པ་སོགས་བཀའ་ཡིན་ན་འོད་སྲུང་ཆེན་པོ་ལ་སོགས་པས། དེའི་བརྗོད་བྱ་
རྟོགས་རིགས་ཤིང་། དེ་ལས་བླ་མ་བརྒྱུད་པ་བར་མ་ཆད་པ་ལས་གཟུང་བར་རིགས་ནའང་དེ་
མིན་པའི་ཕྱིར་བཀའ་མིན་ཞེ་ན། ཐེག་ཆེན་གྱི་ངག་གང་ཞིག་འོད་སྲུང་ཆེན་པོ་ལ་སོགས་པས་
ཀྱང་གཏིང་དཔོག་པར་མ་གྱུར་པའི་ཟབ་པ་དེ་ནི་ཁྱོད་ཀྱིས་མ་རྟོགས་པས་འདི་སངས་རྒྱས་ཀྱི་
བཀའ་མིན་ཞེས་སྤོང་བའི་རྒྱུ་མཚན་དེས་འདི་གཟུང་བྱ་མིན་པར་སུ་ཞིག ས་བྱེད་དེ། ཐེག་
298-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
ཆེན་ཉིད་ཟབ་པས་རྟོགས་དཀའ་བའི་ཡོན་ཏན་དུ་ཤེས་སོ། ། མདོ་སྡེ་རྒྱན་ལས་ཀྱང་།
བདག་གིས་མི་ཤེས་སངས་རྒྱས་ཟབ་མོ་མཁྱེན་མ་ཡིན། ། ཟབ་མོ་ཅི་ཡི་ཕྱིར་ན་རྟོག་གེའི་ཡུལ་
མ་ཡིན། ། ཅི་ཕྱིར་ཟབ་མོའི་དོན་རིག་པ་དག་ཐར་འགྱུར་ཞེས། ། བྱ་བ་དེ་ནི་སྐྲག་པའི་
གནས་སུ་རིགས་མ་ཡིན། དམན་པར་མོས་ཤིང་ཁམས་ཀྱང་ཤིན་ཏུ་དམན། ། གྲོགས་པོ་
དམན་པ་དག་གིས་ཡོངས་བསྐོར་བ ཟབ་ཅིང་རྒྱ་ཆེ་ལེགས་པར་བཤད་པའི་ཆོས།
འདི་ལ་གལ་ཏེ་མོས་མེད་གྲུབ་པ་ཡིན། ། ཞེས་པ་བཞིན་ནོ། ཤྭ་ལོ་ཀ་འདི་གསུམ་སྐབས་
འཚོལ་བས་གཞུང་གི་ཚིག་མིན་ཏེ་གཞན་གྱིས་བསྣན་པའོ་ཞེས་འགྲེལ་པར་བཤད་མོད། གང་
ལྟར་ཡང་རུང་ཚིག་གི་དོན་ནི་དེ་ལྟར་རོ། ཡང་དེ་དག་ན་རེ་གལ་ཏེ་སྟོང་བ་ཉིད་མཐོང་ན་
འཁོར་བར་གནས་པར་མི་འགྱུར་ཞིང་ལམ་དང་འབྲས་བུ་ལ་བརྩོན་པར་མི་འགྱུར་རོ་ཞེ་ན།
དོན་དམ་པར་སྡུག་བསྔལ་པ་མི་སྲིད་ཀྱང་རང་སེམས་རྨོངས་པའི་དབང་གིས་སྡུག་བསྔལ་བ་
ཅན་གཞན་གྱི་དོན་དུ་སྒྱུ་མ་ལྟ་བུ་དེ་མཐོང་པའི་བློས་སྲིད་པ་ལ་ཆགས་པ་དང་དེ་ལ་སྐྲག་ཅིང་
འཇིགས་པའི་མཐའ་གཉིས་ཀ་ལས་གྲོལ་བ་སྟེ། སྲིད་པར་གནས་ཀྱང་སྲིད་པའི་སྐྱོན་གྱིས་མ་
གོས་པ་འདམ་གྱི་པདྨ་བཞིན་དུ་འཁོར་བར་གནས་པ་འགྲུབ་པར་འགྱུར་བ་འདི་ནི་སྟོང་ཉིད་
རྟོགས་པའི་འབྲས་བུ་ཡིན་ཏེ་གཞན་དུ་སྲིད་ཞི་མཉམ་ཉིད་དུ་མ་རྟོགས་ན་སྲིད་ལ་སྐྱོན་དང་ཞི་ལ་
ཡོན་ཏན་གྱི་བློས་ཞི་བ་ཕྱོགས་གཅིག་པར་འགྱུར་རོ།
གསུམ་པ་དོན་བསྡུ་བ་ནི། དེ་ལྟར་སྟོང་བ་སོགས་ཏེ། དེ་ལྟར་སྟོང་བ་ཉིད་རྣམ་པར་
བཞག་པའི་ཕྱོགས་ལ་སུན་འབྱིན་པ་ནི་འཐད་པ་མ་ཡིན་ཏེ་ཐེག་གསུམ་གྱི་བྱང་ཆུབ་འདི་ལ་རག་
ལས་པའི་ཕྱིར། དེས་ན་ཐེ་ཚོམ་མི་ཟ་བར་སྟོང་བ་ཉིད་ནི་བསྒོམ་པར་བྱའོ། ། ཉོན་མོངས་པ་
དང་ཤེས་བྱའི་སྒྲིབ་པ་ཡི་མུན་པ་འཇོམས་པའི་གཉེན་པོ་ནི་སྟོང་བ་ཉིད་སྒོམ་མེད་གཞན་
ན། མྱུར་དུ་སྒྲིབ་གཉིས་བྲལ་བའི་རྣམ་པ་ཐམས་ཅད་མཁྱེན་པ་ཐོབ་པར་འདོད་པས་སྟོང་བ་
ཉིད་དེ་ནི་ཇི་ལྟར་སྒོམ་པར་མི་གས་སོ། དངོས་པོ་ང ག་སྡུག་བསྔལ་སྐྱེད་
པར་བྱེད་པ་དེ་ལ་སྐྲག་པ་སྐྱེ་བར་འགྱུར་བ་རིགས་ནའང་། སྟོང་བ་ཉིད་སྡུག་བསྔལ་ཐམས་ཅད་
རྩད་ནས་འབྱིན་པའམ་ཞི་བར་བྱེད་པ་དེ་ལ་འཇིགས་པ་ཇི་ལྟར་སྐྱེ་སྟེ་འཇིགས་པའི་གནས་མིན་
པས་སོ། ། གལ་ཏེ་འཇིགས་པ་པོ་བདག་འགའ་ཞིག་གྲུབ་པར་གྱུར་བ་ཡོད་ན་ནི་ཡུལ་ཅི་ཡང་
རུང་ལ་འཇིགས་པ་སྐྱེ་བར་འགྱུར་ནའང་། བདག་ཉིད་འགའ་ཡང་ཡོད་པ་མིན་པས་ན
འཇིགས་པར་འགྱུར་བ་སུ་ཞིག་ཡིན་ཏེ། འཇིགས་མི་རིགས་སོ། ། དེས་ན་སྟོང་ཉིད་ལ་ཞུམ་
པ་སྤངས་ཏེ་མྱུར་དུ་བསྒོམ་པར་གྱིས་ཤིག་ཅེས་མཚམས་སྦྱར་ནས། གཉིས་པ་ལམ་བདག་མེད་
དུ་རིགས་པས་གཏན་ལ་དབབ་པ་ལ། དངོས་དང༌སྟོང་ཉིད་རྟོགས་པའི་བྱེད་ལས་གཉིས།
299

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
དང་པོ་ལ། གང་ཟག་གི་བདག་མེད་དང་ཆོས་ཀྱི་བདག་མེད་གཉིས དང་པོ་ལ
ལྷན་སྐྱེས་ཀྱི་བདག་དགག ཀུན་བཏགས་ཀྱི་བདག་དགག དེ་ལྟར་བཀག་པ་ལ་རྩོད་པ་སྤོང་
པའོ། ། དང་པོ་ནི། སོདང་སྐྲ་སེན་སོགས་ཏེ། བདག་རྒྱུད་ཀྱི་ཕུང་པོ་ལྔ་པོ་འདི་ལ་བརྟེན་
ནས་ངའོ་སྙམ་པ་མ་བརྟགས་མ་དཔྱད་པར་འཛིན་པའི་འཇིག་ལྟ་འདིའི་ཡུལ་དུ་གྱུར་བའི་བདག་
དེ་ནི་ཕུང་པོ་ལྔ་པོ་འདི་ལ་ཡོད་དགོས་ཀྱི། འདི་ལས་གཞན་ཞིག་ཏུ་བདག་ཡོད་པར་མི་འདོད་
པས་འདིར་བདག་དེ་ཇི་ལྟར་གྲུབ་ཚུལ་ཤེས་རབ་ཀྱིས་དཔྱད་པར་བྱས་ནས་སོ་སུམ་ཅུ་རྩ་གཉིས་
དང་སྐྲ་ཉི་ཁྲི་ཆིག་སྟོང་དང་། སེན་མོ་ཉི་ཤུ་རྣམས་ཀྱང་བདག་མ་ཡིན། བདག་ནི་རུས་པའི་
དུམ་བུ་སུམ་བརྒྱ་དྲུག་ཅུ་རྣམས་དང་། ལུས་ཀྱི་ཁྲག་ཀྱང་མ་ཡིན་ཞིང་། སྣབས་མིན་བད་ཀན་
ཏེ་ཕོ་བ་སོགས་བེ་སྣབས་ཀྱི་རྣམ་པར་ཡོད་པའི་གཤེར་བའི་ཁམས་ཀྱང་མ་ཡིན་ཏེ ཆུ་སེར་དང་
ནི་ཁྲག་རུལ་བའི་རྣམ་པའི་རྣག་ཀྱང་མིན་ལ། བདག་ནི་ལུས་ཀྱི་ཕྱི་ནང་དུ་སྣུམ་བག་གི་རྣམ་
པའི་ཞག་དང་ལུས་ཀྱི་རྡུལ་མིན་ཏེ་གློ་མཆིན་དག་ཀྱང་བདག་མ་ཡིན། སྙིང་ལ་སོགས་པའི་ནང་
ཁྲོལ་གཞན་ཡང་བདག་མིན་ཏེ་བདག་ནི་ཕྱི་ས་སྟེ་དྲི་ཆེན་དང་གཅིན་མ་ཡིན། ཤ་དང་པགས་
པའང་བདག་མིན་ཏེ། ལུས་ཀྱི་དྲོད་དང་དབུགས་འབྱིན་རྔུབ་སོགས་ལུས་ཕྱི་ནང་གི་ནི་རླུང་གི་
ཁམས་ལ་སོགས་པ་ཡང་བདག་མ་ཡིན། རྣ་བ་སོགས་བུ་ག་རྣམས་ནི་བདག་མ་ཡིན་ཏེ།
དག་རྣམས་ནི་ཆ་དུ་མ་སིལ་བུ་པ་རྡུལ་ཕྲན་མང་པོ་ལས་བྱུང་བ་མི་རྟག་པ་ཡིན་པས་དེའི་ཚོགས་
པའམ་ཡ་ཀྱལ་བདག་མིན་ཏེ མདོ་རྒྱན་ལས དྲན་པར་གནས་མིན་མཚན་ཉིད་མི་མཐུན་
ཕྱིར། ། ཞེས་པ་བཞིན་ནོ ། དེ་བཞིན་དུ་རྣམ་པ་ཀུན་ཏུ་མིག་ལ་སོགས་པའི་རྣམ་པར་
ཤེས་པའི་ཁམས་དྲུག་ཀྱང་བདག་མ་ཡིན་ཏེ་དུ་མ་དང་མི་རྟག་པའི་ཕྱིར་རོ། ། དེས་ན་སོ་ནས་
པགས་པའི་བར་གྱི་ས་ཆུའི་ཁམས་དག་དང་། མེ་ཁམས་དྲོད་དང་རླུང་གི་ཁམས་དང་བུ་ག་
ནམ་མཁའི་ཁམས་དང་། རྣམ་ཤེས་ཁམས་ཏེ་ཁམས་དྲུག་པོ་འདུས་པ་ལ་གང་ཟག་ཅེས་་་་
བཏགས་ཤིང་ཞེན་པར་གྱུར་གྱི། ང་ཞེས་རྫས་སུ་ཡོད་པ་མིན་ནོ། འདི་ལ་དཔེར་ན་མུན་པ་
ཚབ་ཚུབ་ཀྱི་སྐབས་སུ་མིག་མི་གསལ་པས་ཐག་ཁྲ་ལ་སྦྲུལ་དུ་མཐོང་བ་ན་སྦྲུལ་འཛིན་གྱི་བློ་སྐྱེ་སྟེ་ཇི་
སྲིད་རྐྱེན་ལ་མ་ལྟོས་པར་མི་ལྡོག་གོ དེ་བཞིན་དུ་ཐག་པ་ལྟ་བུ་ནི་ཕུང་པོ། མུན་པ་ཚབ་ཚུབ་
དང་མིག་མི་གསལ་བ་ལྟ་བུ་འཁྲུལ་རྐྱེན་རྨོངས་པ། སྦྲུལ་འཛིན་ལྟ་བུ་ནི་ངར་འཛིན་ཏེ། དེ་ལ་
མུན་པ་དེར་ལག་པས་ཉུག་ཅིང་སྦྲུལ་བཙལ་ཡང་སྦྲུལ་དང་ལག་པ་མ་འཕྲད་ཀྱང་ད་དུང་སྦྲུལ་
འཛིན་མི་ལྡོག་པར་ཡིད་སྐྲག་ཏིང་ངེ་འདུག་པ་བཞིན་དུ། མགོ་བོ་བདག་ཡིན་ནམ་ལག་པ་
བདག་ཡིན་ནམ་ཞེས་མིན་པར་ཤེས་ནས་ལུས་ཀུན་ཏུ་དཔྱད་དེ། བདག་མ་རྙེད་ཀྱང་བདག་
མེད་ལ་ངེས་པ་མི་སྐྱེ་བ་ནི་དཔྱད་པ་གནད་དུ་མ་སོང་པའོ། ། དེ་ལ་མུན་ཁང་དེར་མར་མེ་
- 300

སྤྱོད་འཇུག་འགྲེལ་བ་བྱང་ཆུབ་གཞུང མ་གསལ་བྱེད་ཉི་ཟླའི་སྣང་བ།
གསལ་བ་བཏེགས་ཏེ་ཀུན་ཏུ་སྣང་བར་བྱས་ནས་གང་སྦྲུལ་དུ་མཐོང་བ་དེ་ཉིད་ཐག་པར་ངེས་ན་
འདི་ལ་སྦྲུལ་མེད་ཀྱང་ཐག་པ་ལ་སྦྲུལ་དུ་འཁྲུལ་ལོ་ཞེས་སྦྲུལ་མེད་པར་མཐོང་ནས་སྦྲུལ་འཛིན་གྱི་
བློ་རང་ཞི་བ་བཞིན་དུ། ཕུང་ལྔ་འདི་དག་ལ་བདག་ཏུ་བཟུང་བའི་བདག་ནི་བཏགས་པ་ཙམ་
ལས་མེད་དོ་ཞེས་ཐེ་ཚོམ་གྱི་དཔྱང་ཐག་ཆད་པ་ཞིག་བྱུང་ན དེ་ཀའི་རྒྱུན་གོམས་པས་བད
མེད་པ་མངོན་སུམ་དུ་མཐོང་བར་འགྱུར་རོ།
གཉིས་པ་ལ།ྋ བདག་ཤེས་པར་འདོད་པ་དགག བདག་བེམ་པོར་འདོད་པ་དགག་
པའོ ། དང་པོ་ནི། གལ་ཏེ་སྒྲ་ཡི་སོགས་ཏེ། གྲངས་ཅན་པ་ན་རེ། ཤེས་བྱ་ཐམས་ཅད་
དེ་ཉིད་ཉི་ཤུ་རྩ་ལྔར་གནས་ཏེ། དེ་ལ་བདག་ནི་ཤེས་རིག་གི་སྐྱེས་བུ་རྣམ་འགྱུར་ཀུན་ཟ་བ་
པོའ མ་ལོངས་སྤྱོད་པ་པོ་ཡིན་ལ་བྱེད་པ་པོ་མིན་པ། རྟག་པའི་དངོས་པོ་ཡོན་ཏན་གསུམ་དང་
བྲལ་བ བྱ་བ་མེད་པ་ཞིག་ཏུ་འདོད དེའི་སྤྱོད་ཡུལ་ཐམས་ཅད་ནི་གཙོ་བོ་ལས་བྱུང་སྟེ
རྡུལ་སྡུག་བསྔལ་དང་། སྙིང་སྟོབས་བདེ་བ། མུན་པ་བཏང་སྙོམས་ཀྱི་ཡོན་ཏན་རྣམ་པ་
གསུམ་ཆ་མཉམ་པ་ན་གཙོ་བོ་ཞེས་བརྗོད་དེ། རྣམ་འགྱུར་ཉེར་གསུམ་འབྱུང་བའི་རྒྱུ་སྟེ་བུམ་
པའི་རྒྱུ་འཇིམ་པ་ལྟ་བུའོ། དེ་ལ་བློའམ་ཆེན་པོ་ཞེས་པ་མེ་ལོང་ངོས་གཉིས་པ་ལྟ་བུ་དེར་ཕྱི་
ནས་དེ་ཙམ་ལྔ་དང་ནང་ནས་སྐྱེས་བུ་གཉིས་ཀ་སྣང་སྟེ་དེ་གཉིས་འདྲེས་པ་ལྟ་བུར་མཚམས་སྦྱོར་
བར་བྱེད་དོ། ། ཡུལ་ལ་ལོངས་སྤྱོད་པ་དེའི་དབང་ལས་ང་རྒྱལ་འབྱུང་སྟེ། དེའ ང་རྣམ་པར་
འགྱུར་བ་ཅན་སྙིང་སྟོབས་ཅན་མུན་པ་ཅན་གྱི་ང་རྒྱལ་གསུམ་སྟེ་ཡོན་ཏན་གྱིས་དབང་གིས་སོ།
དེ་དག་གི་ནང་ནས་དང་པོ་ལས་སྒྲ་རེག་གཟུགས་དྲི་རོ་སྟེ་དེ་ཙམ་ལྔ་འབྱུང་སྟེ། ཡོན་ཏན་དེ་
དག་གི་དབང་གིས་ནམ་མཁའ་རླུང་མེ་ཆུ་ས་སྟེ་འབྱུང་བ་ལྔ་འབྱུང་ངོ་། ། སྙིང་སྟོབས་ཅན་གྱི་
ང་རྒྱལ་ལས་མིག་སོགས་ལུས་ཀྱི་དབང་བོ་ལྔ་དང་ངག ལག་པ རྐང་པ རྐུབ
འདོམས་ཏེ་ལུས་ཀྱི་དབང་བོ་ལྔ་དང་། ཐུན་མོང་དུ་ཡིད་ཀྱི་དབང་བོ་དང་བཅུ་གཅིག་འབྱུང་
ངོ་། ། མུན་པ་ཅན་གྱི་ང་རྒྱལ་གྱིས་དེ་གཉིས་ཀྱི་གྲོགས་བྱེད་དོ། ། དེས་ན་གཙོ་བོ་ནི་རང་
བཞིན་ཁོ་ན་ཡིན་པའི་མུ་དང་ཆེན་པོ་ང་རྒྱལ། དེ་ཙམ་ལྔ་སྟེ་བདུན་ནི་རང་བཞིན་དང་རྣམ་
འགྱུར་གཉིས་ཀ་ཡིན་པའི་མུ་དང་ལྷག་མ་བཅུ་དྲུག་པོ་ནི་རྣམ་འགྱུར་ཁོ་ན་ཡིན་པའི་མུ་དང་
སྐྱེས་བུ་ནི་རང་བཞིན་དང་རྣམ་འགྱུར་གཉིས་ཀ་མིན་པ་སྟེ་མུ་བཞིའོ། ། སྐྱེས་བུ་ནི་ཤེས་པ་
ཡིན་ལ། གཞན་བེམ་པོ་དང་། གཙོ་བོ་དང་སྐྱེས་བུ་ནི་རྟག་པའོ། ། དེ་ལ་དེ་ལྟར་བདེ་
སོགས་ནི་ཕྱི་རོལ་གྱི་བེམ་པོའི་རང་བཞིན་ཡིན་གྱི། ནང་ཤེས་པའི་རྫས་སུ་མེད་ཀྱང་། བློའམ་
ཆེན་པོ་ལ་སྣང་ནས་ཡོད་པ་དག་གིས་ལོངས་སྤྱོད་པའི་ཚེ་བདག་ཤེས་པ་དང་ཐ་དད་དུ་དབྱེ་མ་
ནུས་པས། བདག་གི་བར་རློམ་པ་ཙམ་དུ་འདོད་དོ། དེ་ལྟར་འདི་བས་བདག་ཤེས་པར་
- 301-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
འདོད་ལ བྱེ་བྲག་པ་སོགས་ཀྱིས་བེམ་པོར་འདོད་པས་དེ་གཉིས་བཀག་པས་གཞན་ཀུན་ཀྱང་
ཁེགས་པར་འགྱུར་བས་དེ་འགོག་པ་ལ དང་པོ་གྲངས་ཅན་པའི་འདོད་པ་ལྟར་བདག་ཤེས་
པའི་རང་བཞིན་རྟག་པ་ནི་མེད་དེ། གལ་ཏེ་སྒྲ་འཛིན་པ་ཡི་ཤེས་པ་དེ་རྟག་པ་ཞིག་ན། དུས་
ཐམས་ཅད་ཀྱི་ཚེ་ན་སྒྲ་འཛིན་པར་འགྱུར་ཏེ། ཇི་ལྟར་སྒྲ་འཛིན་བཞིན་པའི་སྐབས་དེ་ཉིད་ཀྱི་
ཤེས་པ་དེ། དེ་བཞིན་དུ་རྟག་པར་འདོད་པའི་ཕྱིར། ཁོ་ན་རེ། དུས་ཐམས་ཅད་དུ་སྒྲ་མི་
འཛིན་པ་ནི་ཤེས་པ་མི་རྟག་པས་མ་ཡིན་ཀྱང་། ཡུལ་སྒྲ་ད་ལྟ་ཡུལ་དུ་མེད་པས་ཡིན་ནོ་སྙམ་ན།
ཡུལ་ཤེས་བྱ་སྒྲ་ལྟ་བུ་མེད་ན་ཡུལ་ཅན་དེས་ཅི་ཞིག་རིག་པའམ་ཤེས་ནས་རྒྱུ་མཚན་གང་གིས་ན་
ཡུལ་དེ་དང་དེ་ཤེས་པ་ཞེས་རྗོད་པར་བྱེད གལ་ཏེ་ཡུལ་དེ་གཟུང་བའམ་ཤེས་པ་མེད་ཀྱང་དེ་
ཤེས་པའོ ། ཞེས་སེམས་ཤིང་རྣམ་པར་འཇོག་པ་ཡིན་ན ཤིང་ཡང་སྒྲ་སོགས་ཤེས་པའི་
ཤེས་པར་ཐལ་བར་འགྱུར་ཏེ། ཡུལ་མ་ཤེས་ཀྱང་ཤེས་པ་ཡིན་པའི་ཕྱིར་རོ། ། དེས་ན་ཡུལ་
ཤེས་བྱ་ཉིད་ཡུལ་དུ་ཉེ་བར་གནས་པ་མེད་པར་དེའི་ཡུལ་ཅན་གྱི་ཤེས་པ་མེད་ཅེས་སུ་ངེས་ཏེ
ཤེས་པ་ནི་ཡུལ་གང་དང་གང་ཤེས་པ་དེ་ལ་ལྟོས་པ་ཅན་ཡིན་གྱི། ཡུལ་མ་ཤེས་ཀྱང་ཤེས་པ་ཡིན་
པ་ནི་མི་སྲིད་དོ། ། དེའི་ཕྱིར་ཡུལ་སྒྲ་མེད་པ་བཞིན་དུ་སྒྲ་དེ་ལས་སྐྱེས་བུའི་ཡུལ་ཅན་སྒྲའེ་ཤེས་
པའང་རྒྱུ་རུ་ལོག་པས་ན་ད་ལྟ་ག་ལ་ཡོད་དེ་མེད་དོ། ། དེ་བཞིན་དུ་སྒྲའི་སྐད་ཅིག་གི་ཡུལ་ཅན་
ཀྱང་སོ་སོ་ཡིན་པས་ཤེས་པ་སྐད་ཅིག་གཉི ར་སྡོད་པ་ནི་མི་སྲིད་དོ། ། ཁོ་ན་རེ སྐྱོན་དེ་
ནི་མེད་དེ་སྔར་སྒྲ་ཤེས་ཉིད་ཀྱིས་ནི་ཕྱི་གཟུགས་སོགས་གཞན་ཞིག་ཤེས་པས་ན ཤེས་པ་
རྟག་པ་ཡིན་ཀྱང་ཤེས་བྱ་སོ་སོ་ལ་དམིགས་པའི་ཁྱད་པར་ཙམ་མོ་སྙམ་ན། སྔར་གྱི་སྒྲ་ཤེས་ཉིད་
རྟག་པས་ན་གཟུགས་སོགས་མཐོང་བ་དེའི་ཚེ་སྒྲ་ཐོས་པའང་ཅི་སྟེ་མིན་ཏེ་སྔར་གྱི་རང་གི་ངོ་བོ་མ་
དོར་བའི་ཕྱིར་རོ། ། གལ་ཏེ་དེ་ཚེ་པ་ནི་ཡུལ་སྒྲ་མི་ཉེ་བའི་ཕྱིར་སྙམ་ན། ཡུལ་མེད་པ་
དེས་ན་ཡུལ་དེ་ཡིན་ཤེས་པའང་མེད་དེ་རིགས་པ་སྔར་བཞིན། གཞན་ཡང་ཁྱོད་བདག་ཤེས་
རིག་གི་སྐྱེས་བུ་ཐམས་ཅད་ལ་ཁྱབ་པར་འདོད་ན། རྣམ་འགྱུར་མཐའ་དག་ལ་ཉེ་བ་དང་མི་ཉེ་
བའང་ག་ལ་འཐད་དོ། ། གཞན་ཡང་སྒྲ་འཛིན་གྱི་རང་བཞིན་གང་ཡིན་པ་དེ་གཟུགས་འཛིན་
པར་ཇི་ལྟར་འགྱུར་ཏེ་དེ་གཉིས་ངོ་བོ་ཐ་དད་པས་སོ། ཡང་འདི་ལྟར་ཡུལ་སྒྲ་དང་གཟུགས་
ལྟ་བུ་ནི་ཐ་དད་པ་ཡིན་ན་དེའི་ཡུལ་ཅན་ཀྱང་སྔ་མའི་རང་བཞིན་མ་ངོ བཞིན་དུ་ཕྱི་མར་འགྱུར་
བའི་སྐབས་ག་ལ་ཡོད་དེ། ཤེལ་ཚོན་དཀར་པོས་བསྒྱུར་བ་མ་བཏང་བཞིན་ནག་པོར་འགྱུར་མི་
ཤེས་པ་བཞིན་ནོ། ། རྣམ་འགྲེལ་ལས་ཀྱང་གཅིག་གིས་གཉིས་ཤེས་མ་ཡིན་ཏེ།
དབང་བོའི་སེམས་ནི་ངེས་ཕྱིར་དང་། ། ཞེས་པ་བཞིན་ནོ འདིས་ཤེས་པ་རྟག་པ་དང་
གཅིག་བདེན་འགོག་པ་སྟེ། གཞན་དུ་ཤེས་པའི་རྒྱུད་གཅིག་ལ་སྒྲ་ཤེས་ན་གཟུགས་མི་ཤེས་ཞེས་
- 302-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
བསམ་པར་མི་བྱ་སྟེ། རྟོག་མེད་ཀྱི་ཤེས་པ་རིགས་མི་མཐུན་དུ་མ་དུས་གཅིག་ཏུ་འབྱུང་རུང་བའི་
ཕྱིར དེ་ལྟར་ན་རིགས་མི་མཐུན་པའི་ཤེས་པ་དག་ནང་ཕན་ཚུན་གཅིག་མིན་ལ་ཁ་ཏོག་ལྔ་ལྡན་
གྱི་ཁྲ་འཛིན་དང་སྔོ་འཛིན་ཁྱད་མེད་པར་ཐལ་ལོ། ། དེ་དག་ན་རེ། སྐྱེས་བུ་གཅིག་ཕ་ཡང་
ཡིན་ལ་བུ་ཡང་ཡིན་པ་བཞིན་དུ་ཡུལ་སྒྲ་དང་གཟུགས་ལྟ་བུ་ནི་མི་འགལ་ཏེ། རྣམ་འགྱུར་གྱི་
ངོས་ནས་གཟུགས་གང་ཡིན་པ་དེ་རང་བཞིན་གྱི་ངོས་ནས་སྒྲ་ཡང་ཡིན་ཏེ དེ་གཉིས་ཀ་རང་
བཞིན་གཅིག་པའི་ཕྱིར། ས་ན་གཟུགས་འཛིན་གྱི་ཚེ་ན་སྒྲའི་རྣམ་འགྱུར་འཛིན་པའི་ཤེས་པ་
མེད་ཀྱང་སྒྲའི་རང་བཞིན་འཛིན་པའི་ཤེས་པ་ཡོད་པས་ན་སྒྲ་ཤེས་མི་རྟག་པར་ཐལ་བའི་སྐྱོན་
མེད་ཟེར་ན། དེའི་དཔེ་མ་གྲུབ་སྟེ་སྐྱེས་བུ་གཅིག་ནི་ཕ་དང་བུ་ཉིད་དུ་བཞག་པ་ནི་བལྟོས་ས་ཐ་
དད་ལ་བལྟོས་ནས་བཏགས་པ་ཙམ་ཡིན་ཏེ་དོན་དམ་པར་རང་གི་ངོ་བོས་ཕ་བུ་གཉིས་ཀར་ཡང་
དག་པར་གྲུབ་པ་ཉིད་མིན་ཏེ། རང་གི་ངོ་བོས་ཕར་བདེན་པར་གྲུབ་པ་དེའི་གནས་སྐབས་སུ་
འགྱུར་མི་སྲིད་དེ་ཕ་ནི་བུའི་སྔོན་དུ་ཡོད་པས་ཁྱབ་པའི་ཕྱིར་ཡང་བུའི་རང་བཞིན་དུ་བདེན་པར་
གྲུབ་ན་ཕར་འགྱུར་མི་སྲིད་དེ་བུ་ཕའི་སྔོན་དུ་མི་སྲིད་པའི་ཕྱིར། དེས་ན་དེ་བཏགས་པ་ཙམ་མོ་
བཏགས་པ་ཙམ་ནི་ངེད་ཀྱིས་ཀྱང་འགོག་པར་མི་འདོད་མོད དེས་ཁྱོད་ཀྱི་ཞེ་འདོད་འགྲུབ་
པར་མི་འགྱུར་རོ། ། གལ་ཏེ་དོན་དམ་པར་ན་ཕ་ཡང་ཡིན་ལ་བུ་ཡང་ཡིན་པ་ཞིག་ཡོད་ན་ཡོན་
ཏན་གསུམ་གྱི་སྟེང་ན་ཡོད་དགོས་ཏེ། འདི་ལྟར་ཁྱོད་ཀྱིས་དོན་དམ་པ་ནི་ཡོན་ཏན་གསུམ་ལས་
གཞན་དུ་ཁས་མ་བླངས་པས། ཡོན་ཏན་རྣམས་ཀྱི་རང་བཞིན་མཆོག མཐོང་བའི་ལམ་དུ་
ཅེས་འགྲོ་མ་ཡིན། མཐོང་བའི་ལམ་དུ་གང་གྱུར་བ། ། སྒྱུ་མ་ལྟ་བུ་ཤིན་ཏུ་གསོལ། །
འདོད་པའི་ཕྱིར་དེ་ལྟ་ན་སྙིང་སྟོབས་རྡུལ་དང་ནི་མུན་པའི་ངོ་བོ་ནི་བུ་མིན་ལ་ཕ་ཡང་མིན་ཏེ།
རྣམ་འགྱུར་ཐམས་ཅད་ནི་དེའི་རང་བཞིན་ཡིན་ན་དེ་དོན་དམ་པ་སུ་ལ་ལྟོས་ནས་བུར་འཇོག་ཅིང་
སུ་ལ་ལྟོས་ནས་ཕར་བཞག་སྟེ་གང་དུའ ང་བཞག་མི་རུང་ངོ་། དེས་ན་ཁྱོད་དོན་དམ་པ་ཡོན་
ཏན་གསུམ་གྱི་རང་བཞིན་ལ་བསམ་ཏེ་གཟུགས་འཛིན་གྱི་ཚེ་ནའང་སྒྲ་འཛིན་ཡོད་དོ་བསམ་ན།
རྣམ་འགྱུར་ཐམས་ཅད་ཀྱི་ཚེ་ཐམས་ཅད་འཛིན་པའམ། ཡང་ན་སྒྲའི་དུས་ནའང་སྒྲ་འཛིན་
པར་མི་འགྱུར་ཏེ། རྣམ་འགྱུར་ཐམས་ཅད་ལ་རང་བཞིན་གཅིག་ཡིན་པས་ཁ་ཅིག་གི་ཚེ་འཛིན་
པ་དང་ཁ་ཅིག་གི་ཚེ་ན་མི་འཛིན་མི་སྲིད་དོ། ། དོན་ཀྱང་མ་གྲུབ་སྟེ་གཟུགས་འཛིན་པ་དེ་སྒྲ་
ཤེས་ཀྱི་རང་བཞིན་དུའ ང་ཡོད་ན་སྣང་དུ་རུང་བས་དམིགས་དགོས་ན། གཟུགས་འཛིན་དེ་ནི་
སྒྲ་འཛིན་དང་ལྡན་པའི་རང་བཞིན་དུ་ནི་ནམ་ཡང་མཐོང་པ་མ་ཡིན་ལ དེ་བཞིན་དུ་ཡུལ་
གཟུགས་ལ་སྒྲའི་ཤེས་པ་ཡོད་པར་ཡང་མི་མཐོང་ངོ་། ། ཡང་ཁོ་ན་རེ། གཟུགས་འཛིན་དེ་སྒྲ་
འཛིན་གྱི་རང་བཞིན་དུ་མ་མཐོང་ཡང་ཤེས་པའི་ངོ་བོ་ནི་གཅིག་ཡིན་ཏེ། དཔེར་ན་གར་མཁན་
303-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
གཅིག་ཉིད་སྔ་དྲོ་ལྷའི་ཆ་བྱད་བྱས་པ་དང་། ཕྱི་དྲོ་གནོད་སྦྱིན་གྱི་ཆ་ལུགས་བྱས་པ་ལྟ་བུར་སྔར་
གྱི་སྒྲ་ཤེས་དེ་ཚུལ་གཞན་གྱི་རྣམ་པར་སྣང་བའི་སྒོ་ནས་གཟུགས་དེ་ཉིད་མཐོང་བ་ཡིན་ནོ་ཞེ་ན།
སྔར་གྱི་ཤེས་པ་དེ་རྟག་པ་མིན་པར་ཐལ་ཏེ། སྔར་གྱི་ཚུལ་ཉིད་བཏང་ནས་གནས་སྐབས་གཞན་
ཐོབ་པའི་ཕྱིར། གལ་ཏེ་ཚུལ་སྔ་མ་ལས་གཞན་པའི་ཚུལ་ཐོབ་ནས་དེ་གཉིས་སོ་སོར་སྣང་བར་
གྱུར་ཀྱང་། ད་རུང་སྔར་གྱི་དེ་ཉིད་ཡིན་གྱི་གཞན་མིན་ན། དེ་འདྲའི་གཅིག་ཉིད་དེ་ནི་འཇིག་
རྟེན་འདིར་ཤེས་བརྗོད་ཀྱི་ཡུལ་དུ་སྔོན་མེད་པའམ་མ་བྱུང་བའི་གཅིག་ཅིག་གོ་ཞེས་བསྟིང་ཚིག་
མཛད་པ་སྟེ། ཇི་ལྟར་ན་གཅིག་ཅེས་པ་ཆོས་གང་གི་ངོ་བོར་སོ་སོར་དབྱེར་མེད་པ་ཞིག་དང་སོ་
སོར་དབྱེ་བ་ལ་ཐ་དད་དུ་བཞག་མོད་ཀྱི། འདི་ནི་སོ་སོར་དབྱེ་བ་དངོས་སུ་མཐོང་བཞིན་གཅིག་
ཏུ་ཁས་ལེན་པའི་འགལ་བ་མངོན་སུམ་པའོ་ཞེ་ན གལ་ཏེ་སོ་སོར་མཐོང་ཡང་གཅི་ཡིན་ན་
ཐམས་ཅད་རིལ་པོ་གཅིག་ཏུ་ཐལ་ལོ།། དེས་ན་གར་མཁན་ཀྱང་རྣམ་པ་གཞན་དང་གཞན་
ཐོབ་པས་སོ་སོ་ཐ་དད་པའི་སྐད་ཅིག་གཞན་ཡིན་གྱི། དོན་དམ་པར་གཅིག་པུ་ནི་མ་ཡིན་ཏེ།
ཡིན་ན་དེར་ཡང་དཔྱད་པ་མཚུངས་པས་སོ ། གལ་ཏེ་རྣམ་འགྱུར་སྒྲ་ལ་སོགས་པས་ཁྱད་པར་
དུ་བྱས་པའི་ཤེས་པའི་ཚུལ་གཞན་དང་གཞན་དུ་སྣང་བ་དེ་ནི་གནས་སྐབས་ལ་ལྟོས་པའི་ལྟར་སྣང་
ཙམ་ཡིན་གྱི་བདེན་པ་མིན་ཏེ། ཤེལ་གོང་དཀར་པོ་ཚོན་གྱིས་བསྒྱུར་བ་ཤེལ་གྱི་གཤིས་ལ་མི་
བདེན་པ་བཞིན་ནོ་ཞེ་ན། ཚུལ་གཞན་སྒྲ་ཤེས་ལ་སོགས་པ་ཡུལ་གྱིས་ཁྱད་པར་དུ་བྱས་པའི་ཆ་
མི་བདེན་དུ་ཆུག་ཀྱང་ངོ་བོ་བདེན་པ་དེ་ཡི་རང་གི་རང་བཞིན་ཇི་འདྲ་ཞིག་ཡིན་སྨོས་ཤིག་ཅེས་
། དེ་ལ་ལན་དུ ཡུལ་གྱི་ཁྱད་པར་དུ་མ་བྱས་པའི་ཤེས་པ་ཙམ་ཞིག་ནི་ཤེས་པ་སྔ་ཕྱི་
ཐམས་ཅད་ལ་ཁྱད་མེད་པར་རྗེས་སུ་འགྲོ་བས་ཤེས་པ་ཙམ་གྱི་གཅིག་ཉིད་དེ་ཡིན་ནོ་ཞེ་ན། དེ་
ལྟར་ན་སྐྱེས་བུ་ཐམས་ཅད་ཀུན་གཅིག་ཉིད་དུ་ཐལ་བར་འགྱུར་ཏེ། ཤེས་རྒྱུད་ཐམས་ཅད་ལ་
ཤེས་པ་ཡིན་པ་ཙམ་རྗེས་སུ་མི་འགྲོ་མི་སྲིད་པས་སོ ། གཞན་ཡང་སེམས་པ་ཅན་བདག་དང་
སེམས་མེད་གཙོ་བོ་སོགས་ཉེར་བཞི་པོ་དེ་དག་ཀྱང་གཅིག་ཉིད་དུ་འགྱུར་ཏེ་གང་གི་ཕྱིར་ན་དེ་
ཐམས་ཅད་ཡོད་པ་ཙམ་ཉིད་དུ་མཚུངས་ཤིང་ཁྱད་པར་མེད་པས་སོ ། དེ་ལྟར་ཤེས་པ་ཐམས་
ཅད་ལ་ཤེས་པ་མིན་ན་གཞན་བསལ་བའམ་གཞན་ལས་ལོག་པའི་ཆ་ནས་ཤེས་པ་ཙམ་ལྡོག་ཡོད་
ཀྱང་དེ་ནི་བཏགས་པ་ཡིན་གྱི། དོན་ལ་ཡུལ་དང་བྲལ་བའི་ཤེས་པ་རྐྱང་རྐྱང་པོ་གཅིག་ནི་མི་
སྲིད་དེ་གཟུགས་མེད་པའི་གཟུགས་བརྙན་བཞིན་ནོ། དེས་ན་ཤེས་བྱ་དངོས་པོ་ཐམས་ཅད་
ལ་རིགས་མི་མཐུན་པ་བསལ་བའི་ལྡོག་པ་རྗེས་སུ་འགྲོ་བ་ལ་སྤྱི་ཞེས་ཐ་སྙད་བྱེད་པ་ནི་རང་སྡེ་ནང་
པའི་ཐ་སྙད་ཀྱི་ཚུལ་བླ་ན་མེད་པ་སྟེ་འདིར་ཡང་ཤུགས་ཀྱིས་དོན་དེ་བསྟན་པའོ། ། གང་ཚེ་བྱེ་
བྲག་ཏུ་གྱུར་བའི་གནས་སྐབས་ཐ་དད་པ་དག་མི་བདེན་པའམ་ཕྱིན་ཅི་ལོག་ཡིན་ཀྱང་། བྱེ་བྲག་
- 304

སྤྱོད་འཇུག་འགྲེལ་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
ཐམས་ཅད་ཁྱད་མེད་དུ་འདྲ་བའི་རང་བཞིན་གཅིག་པུ་པ་ཞིག་ཅི་སྟེ་མེད་སྙམ་ན། དེ་ནི་ཁྱད་
པར་རྣམས་ལ་གཅིག་དུ་འཁྲུལ་པའི་སྤྱི་ཡོད་འཛིན་གྱི་ལོག་རྟོག་སྟེ། དེ་ཚེ་འདི་ལྟར་བྱེ་བྲག་
ཐམས་ཅད་བསལ་བའི་ཕ་རོལ་ན་ཐུན་མོང་དུ་འདྲ་བའི་རྟེན་ནམ་སྤྱི་གཅིག་པུ་ཞིག་གང་ཡིན་ཏེ་
ཅི་ཡང་མེད་དོ གཉིས་པ་ནི། སེམས་མེད་སོགས་ཏེ། རིག་པ་ཅན་ལ་སོགས་པ་ན་རེ
འདི་ལྟར་ཤེས་བྱ་ནི་ཚིག་གི་དོན་དྲུག་ཏུ་འདུ་སྟེ། གང་ཞེ་ན། རྫས་དང་ཡོན་ཏན་ལས་དང་
སྤྱི ། བྱེ་བྲག་འདུ་བ་རྣམ་པ་དྲུག། ཅེས་པ་ལྟར་གྱི་རྫས་ཞེས་བྱ་བ་ལ་དགུ་སྟེ། །བདག་
དང་དུས་དང་རྡུལ་དང་ཕྱོགས་དང་ནམ་མཁའ་དང་ས་ཆུ་མེ་རླུང་དང་
དེ་ལ་དང་པོ་ལྔ་རྟག་པའི་རྫས་ཡིན་ལ། ཕྱི་མ་བཞི་མི་རྟག་པའི་རྫས་སུ་འདོད། རྫས་ཀྱི་མཚན་
ཉིད་ཀྱང་ལས་དང་ཡོན་ཏན་གྱི་རྟེན་བྱེད་པ་ཞིག་ཏུ་འདོད ཡོན་ཏན་ཉེར་བཞི་སྟེ། གྲངས་
ཚད་ལྡན་པ་སོགས་བཅུ་གཅིག་རྫས་གཞན་གྱི་ཡོན་ཏན་དང༌། བདེ་སྡུག་སོགས་བཅུ་གསུམ་ནི་
བདག་ལ་བརྟེན་པའི་ཡོན་ཏན་དུ་འདོད་དོ། ། ལས་ནི་བརྐྱང་བསྐུམ་འདེགས་འཇོག་འགྲོ་བ་
ལྔ། སྤྱི་ལ་ཁྱབ་པ་དང་ཉི་ཚེ་བ་གཉིས། བྱེ་བྲག་ནི་ཁྱད་པར་བྱེད་པའི་རང་བཞིན། འདུ་བ་
ནི་ཕན་ཚུན་འབྲེལ་བ་ལྟ་བུ་སྟེ། དེའང་ཐ་དད་དང་ཐ་མི་དད་དུ་འདུ་བ་གཉིས་ལས་བརྩམས་
ཏེ་དབྱེ་བ་མང་ངོ་། ། བདག་ནི་ནམ་མཁའ་ལྟ་བུར་ཁྱབ་པ་དང་རྟག་པ་ཉིད་དུ་འདོད་པས་
ཤེས་པ་མིན་ཏེ། ཤེས་པ་ཡིན་ན་མི་རྟག་ཅིང་མ་ཁྱབ་པར་འགྱུར་བས་ན་བདག་ལ་ཤེས་པ་མེད་
ཀྱང་ཤེས་པ་དང་འདུ་བས་ན་བདེ་སོགས་བདག་གིར་ཡིན་པར་ཞེན་གྱི། དོན་ལ་བདེ་
སོགས་ནང་གི་བེམ་པོ་ཉིད་དུ་འདོད་དོ། ། བདག་ཐམས་ཅད་ལ་ཁྱབ་པར་ཡོད་དེ་བདག་གི་
ཡོན་ཏན་མཐོང་བས་སོ་ཞེས་སྒྲུབ་པར་བྱེད་དེ། དེ་ལ་སེམས་མེད་པ་ལ་ཡང་བདག་མིན་ཏེ་
སེམས་མེད་པ་ཉིད་ཡིན་པའི་ཕྱིར་བུམ་སྣམ་བཞིན། བདག་ནི་ལས་བྱེད་པ་པོ་དང་བདེ་སྡུག་གི་
རྟེན་ཏུ་འདོད་ན་སེམས་མེད་པ་དག་ནི་ནམ་ཡང་བདེ་སོགས་ཀྱི་རྟེན་དུ་མི་རིགས་པའི་ཕྱིར་རོ།
འོན་ཏེ་བདག་རང་ཉིད་སེམས་ཀྱི་ངོ་བོར་མེད་ཀྱང་སེམས་དང་མཚུངས་པར་ལྡན་པའི་ཕྱིར་དེའི་
བྱིན་གྱིས་བརླབས་ནས་ཡུལ་ཤེས་པར་འགྱུར་རོ་ཞེ་ན། དེ་ལྟར་ན་བདག་གིས་ཡུལ་མི་ཤེས་པར་
འདོད་པའམ། ཤེས་པ་མེད་པར་ཁས་བླངས་པ་འཇིག་པར་ཐལ་ཏེ དེ་ཡུལ་ཤེས་པའི་རང་
བཞིན་ཅན་དུ་གྱུར་བའི་ཕྱིར། དེ་ལྟར་ན་སྔར་མི་ཤེས་པའི་བདག་ད་ལྟ་ཤེས་པར་གྱུར་བས་མི་
རྟག་པར་ཐལ་ལོ། ཅི་སྟེ་བདག་ལ་འགྱུར་བ་མེད་པར་རྟག་ན་སེམས་པས་ཀྱང་བདག་དེ་ལ་
ཡུལ་ཤེས་པའི་བྱ་བ་ཅི་ཞིག་བྱས་ཏེ་གང་ཡང་མ་བྱས་པར་ཐལ། བདག་འགྱུར་མེད་ལ་སྔར་གྱི་
རང་བཞིན་ལས་གཞན་པར་བསྒྱུར་བའི་བྱ་བ་བྱེད་མི་ནུས་པའི་ཕྱིར་ཏེ། ཚོན་གྱིས་ནམ་མཁའ་
སྔོ་སོགས་སུ་མི་ནུས་པ་བཞིན་ནོ། དེ་ལྟར་ཤེས་པ་མེད་པའི་བེམ་པོ་བྱ་བ་བྱེད་པ་ཐམས་ཅད་
305-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
དང་བྲལ་བ་ནམ་མཁའ་འདི་བདག་ཡིན་ནོ་ཞེས་བདག་ཏུ་རློམ་པར་བྱས་པར་འགྱུར་བ་ཙམ་དུ་
ཟད་དོ། ། ཀྱེ་མ་རིག་པ་ཅན་གྱི་བློ་གྲོས་ལ་ལྟོས ། ཞེས་སོ
གསུམ་པ་རྩོད་སྤོང་ལ། ལས་འབྲས་མི་འཐད་པ་དང་། སྙིང་རྗེ་མི་འཐད་པར་རྩོད་པ་
གཉིས། དང་པོ་ནི། གལ་ཏེ་བདག་ནི་སོགས་ཏེ། བདག་ཡོད་དུ་སྨྲ་བ་རྣམས་ན་རེ།
གལ་ཏེ་ཁྱོད་ཀྱི་འདོད་པ་ལྟར་བདག་ནི་ཡོད་པ་མིན་ན། ལས་འབྲས་ཀྱི་འབྲེལ་བ་མ་འཆོལ་བའི་
རྣམ་གཞག་རིགས་པ་མིན་ཏེ། ལས་བྱེད་པ་པོའི་བདག་ནི་འཇིག་རྟེན་ཕ་རོལ་ཏུ་འགྲོ་བ་མི་སྲིད་
པས་འབྲས་བུའི་དུས་སུ་མེད་ཅིང་ཕུང་པོ་སྐད་ཅིག་གིས་སྐྱེ་འགག་བྱེད་པས་ན་ལས་བྱས་པའི་
སྐད་ཅིག་དེ་ནས་ནི་བྱེད་པ་པོ་འགག་ཅིང་ཞིག་པས་ན་ལས་དེ་བྱེད་པ་པོ་ཉིད་ལ་སྨིན་མི་སྲིད་ལ
དེ་ལ་མ་སྨིན་ན་གཞན་གྱི་ལས་གཞན་ལ་སྨིན་པ་མི་འཐད་པས་སུ་ཞིག་གིས་མྱོང་བར་བྱ་བ་ཡི་ལས་
སུ་འགྱུར་ཞེས་རྒོལ་པ་ན། རེ་ཞིག་མགོ་བསྒྲེ་བ བྱ་བ་བྱེད་པའི་གནས་སྐབས་དང་
འབྲས་བུ་ཉམས་སུ་མྱོང་བའི་གནས་སྐབས་ཀྱི་རྟེན་ནམ་གཞིར་གྱུར་པ་ཕུང་པོ་དག་ནི་ཐ་དད་ཡིན་
པར་ནི་འུ་བུ་གཉིས་ཀའི་འདོད་པ་དང་ཕུང་པོ་ལས་གཞན་པའི། དེར་བདག་རྟག་པ་དེ་
སེམས་མེད་པའམ་རྟག་པ་ཡིན་པས་ན། རྟག་པ་ནི་བྱ་བ་དང་བྱེད་པ་ཐམས་ཅད་མེད་པའམ་
བྲལ་བར་ཚད་མས་གྲུབ་པས་ཕྱིར་ཡང་རྩོད་པ་འདི་འུ་བུ་གཉིས་ཀ་ལ་གྲུབ་པས་འདི་རང་རེ་
གཉིས་ཀས་སྤང་དགོས་ཀྱི ཁོ་བོ་ལ་འདིར་བརྩད་པར་སེམས་པ་ནི་དོན་མེད་མ་ཡིན་ནམ་སྟེ་
དོན་མེད་པ་ཁོ་ནའོ ། དེ་ལྟ་ནའང་སྐྱོན་དེ་ཁོལ་བོའི་ལུགས་ལ་ནི་སྤང་བར་ནུས་ཀྱི། ཁྱོད་ཀྱིས་
ནམ་ཡང་མི་ནུས་སོ་ཞེས་སྟོན་པ། ལས་བྱེད་པ་པོ་ཉིད་ལ་སྨིན་ཞེས་པ་འདིའ ང་རྒྱུད་གཅིག་གི་
དབང་དུ་བྱས་པའི་རྣམ་གཞག་སྟེ རྒྱུ་མ་འགགས་པར་ལྡན་བཞིན་དུ་དེའི་འབྲས་བུ་དང་
བཅས་པའོ་ཞེས་མཐོང་བ་འདི་ནི་མི་སྲིད་དེ་སྲིད་པ་མ་ཡིན་པས་རྒྱུ་ལས་འབྲས་བུ་འབྱུང་དགོས་
པས་སོ། ། དེས་ན་འབྲས་བུ་འབྱུང་བའི་དུས་ན་རྒྱུ་འགགས་པས་ཁྱབ་ཀྱང་རྟེན་འབྲེལ་བསླུ་བ་
མེད་པའི་དབང་ལས་འབྲས་བུ་འབྱིན་པར་ངེས་ལ། དེ་འདྲའི་འབྲས་བུ་དེ་ཡང་རྒྱུའི་ཚོགས་པ་
གང་དུ་ཚང་པ་གང་ཟག་གི་རྒྱུད་དེ་ཉིད་དུ་སྨིན་གྱི། གཞན་དུ་མ་ཡིན་ཏེ་ས་བོན་ས་ལ་བཏབ་པ་
བྲག་ལ་མི་སྐྱེ་པ་བཞིན་ནོ། ། དེས་ན་ཕུང་པོ་ལྔའི་རྒྱུན་རིགས་འདྲ་བར་མ་ཆད་པའི་རྒྱུད་
གཅིག་ལ་ནི་བརྟེན་ནས་སུ་ལས་བྱེད་པ་པོ་དང༌། འབྲས་བུ་ལོངས་སྤྱོད་པ་པོ་གཅིག་གོ་ཞེས་
བྱར་བསྟན་པའི་རྣམ་གཞག་མཛད་དེ་འཇིན་རྟེན་པའི་བློའི་ཚུལ་ལུགས་ཐམས་ཅད་དེ་ལྟར་
གནས་པ་ཡིན་ནོ། ། དེ་ལྟར་ན་རྒྱུད་གཅིག་པ་དེ་ཉིད་ཀྱིས་བདག་གཅིག་ཏུ་ཡོད་པ་མིན་ནམ་
ཞེ་ན་མིན་ཏེ་རྒྱུད་ནི་ཕྲེང་བ་བཞིན་དུ་བཏགས་པ་སྟེ་དོན་ལ་མི་སྲིད་དོ། ། དེའང་གཟུགས་
རྒས་གཞོན་དང་སྐྱེ་བ་སྔ་ཕྱི་མི་གཅིག་པར་རྟོགས་པར་སླ་མོད། སེམས་ཀྱི་དབང་དུ་བྱས་ཏེ་
306-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
གསུངས་པ། འདས་བའི་སེམས་འགགས་ནས་མེད་པ་དང་མ་འོངས་པ་ཡི་སེམས་མ་སྐྱེ་
བའི་ཕྱིར་བདག་མིན་ཏེ་དེ་ནི་མེད་པའི་ཕྱིར་བདག་ཡོད་པར་འདོད་པ་དང་འགལ་བས་སོ།
འོན་ཏེ་སྐྱེས་སེམས་ད་ལྟ་བ་འདི་བདག་ཡིན་ནོ་སྙམ་ན། ད་ལྟའི་སེམས་དེ་ཞིག་པར་གྱུར་པ་ན་
ཡང་བདག་མེད་དོ ། ཁྱོད་བདག་ནི་སྔ་མ་ནས་འདིར་འོངས། འདི་ནས་ཕ་རོལ་ཏུ་འགྲོ་བ་
ཞིག་ཏུ་རློམ་པས་སྐྱེས་སེམས་ཀྱང་བདག་མིན་ནོ། ། དེའི་ཕྱིར་འཇུག་པ་ལས་ཀྱང་བྱམས་
པ་ཉེར་སྦས་ལ་བརྟེན་ཆོས་རྣམས་ནི། ། གཞན་ཉིད་ཕྱིར་ན་རྒྱུད་གཅིག་གཏོགས་མིན་ཏེ།
གང་དགར་རང་མཚན་ཉིད་ཀྱི་སོ་སོ་བ ། དེ་དག་རྒྱུད་གཅིག་གཏོགས་པར་རིགས་མ་་
ཡིན། ། ཞེས་པ་བཞིན་རྒྱུད་བདག་ཡིན་པ་འགོག་པའི་དོན་ཏེ། དཔེར་ན་ཆུ་ཤིང་ནི་སྡོང་བོ་
རློན་པ་སྲ་བའི་ཆ་མེད་པ་ཁོང་སྟོང་གསོབ་ཅན་དག་ཆ་ཤས་ཕྱེ་ན་སྙིང་བོ་སྲ་འཁྲེག་གི་ཆ་འགའ་
ཡང་མི་རྙེད་པར་ཕར་ཕར་མེད་པར་འགྲོ་བ་དེ་བཞིན་དུ། རྣམ་པར་དཔྱད་པ་ཡིས་བཙལ་ནས་
བདག་ཀྱང་དེ་ཁོ་ན་ཉིད་དུ་ཡང་དག་པར་གྲུབ་པ་མིན་ནོ།
གཉིས་པ་ནི གལ་ཏེ་སེམས་ཅན་སོགས་ཏེ གལ་ཏེ་བདག་གམ་སེམས་ཅན་ཡོད་པ་
མིན་ན་བྱང་ཆུབ་སེམས་དཔས་སུས་ལ་དམིགས་ནས་སྙིང་རྗེ་བསྐྱེད་པར་བྱ་སྟེ་ཡུལ་མེད་པས་སོ་ཞེ་
ན། དོན་དམ་པར་སྙིང་རྗེའི་ཡུལ་དང་བྱེད་པ་པོ་མ་དམིགས་ཏེ། འགྲོ་བ་འདི་དག་ཐམས་
ཅད་ནི ། རྟག་ཏུ་མ་འགགས་མ་སྐྱེས་ཉིད། ཅེས་འཆད་པར་འགྱུར་ཏེ། དེ་འདྲའི་
དམིགས་མེད་ཀྱི་བློ་མ་འབྱོངས་ན་སྙིང་རྗེ་ཕ་མཐའ་དང་བྲལ་བ་ཡོངས་སུ་དག་པར་མི་འགྱུར་
རོ གནས་ཚུལ་དེ་ལྟ་བུ་ཡིན་མོད། འོན་ཏེ་འགྲོ་བ་རྣམས་ཀྱིས་ཕུང་སོགས་ལ་བདག་ཏུ་
བཏགས་ཤིང་ཞེན་པར་གྱུར་བའི་བློ་ངོར་སྣང་ཚུལ་གྱི་དབང་དུ་བྱས་ན་བདེ་སྡུག་བསླུ་མེད་དུ་ཡོང་
པ་ལ་བསྙོན་མི་ནུས་པས རྨི་ལམ་ལྟ་བུའི་སྡུག་བསྔལ་གྱི་སྣང་བ་རྒྱུན་ཆད་པའི་མི་གནས་པའི་
མྱ་ངན་ལས་འདས་པའི་དབྱིངས་སུ་སེམས་ཅན་ཐམས་ཅད་གྲོལ་པར་བྱེད་པའི་དགོངས་པའམ།
འབྲས་པའི་དོན་དུ་བདག་གིས་སེམས་ཅན་རྣམས་དགྲོལ་པར་བྱའོ་ཞེས་ཁས་བླངས་ཤིང་ཁུར་དུ་
བཟུང་པའི་སེམས་ཅན་ནི་དོན་དམ་པར་ཡོད་པས་མ་ཡིན་ཏེ རྨོངས་པས་བདག་ཏུ་བཏགས་
པ་གང་ཡིན་པ་དེའི་དབང་གིས་ཡིན་པའོ ། དེས་ན་བྱང་ཆུབ་སེམས་དཔས་བདག་མེད་
མཐོང་ཡང་སྙིང་རྗེའི་ཡུལ་སེམས་ཅན་ཐམས་ཅད་ཀྱིས་དེ་ལྟར་མ་རྟོགས་པས་ན་བདག་ཡོད་པ་ལྟ་
བུར་དོན་མེད་པར་སྡུག་བསྔལ་གྱི་སྣང་བ་ཁོར་ཡུག་ཏུ་མྱོང་བ་ཡོད་པ་དེས་ན་དེ་ལ་དམིགས་ནས་
སྙིང་རྗེ་འཇུག་སྟེ ། འདི་ལྟར་བྱང་སེམས་དེ་ནི་བདག་དོན་ལ་མི་ཆགས་པ་དང་། གཞན་
དག་དོན་མེད་བཞིན་དུ་སྡུག་བསྔལ་བར་མཐོང་བ་དང་། བདག་པས་གཞན་གཅེས་པའི་བློ་
ཤུགས་ཀྱིས་འབྱུང་བ་དང་གཞན་གྱི་སྡུག་བསྔལ་ཡང་གཉིད་འཐིབ་པོ་བཞིན་དུ་སེལ་ནུས་
307

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
པར་མཐོང་བའི་ཕྱིར་རོ། སེམས་ཅན་མེད་ན་གང་གི་དོན་དུ་འབད་པའི་འབྲས་བུ་སངས་
རྒྱས་དེ་སུ་ཡི་སྟེ་སུ་ཞིག་གིས་ཐོབ་པ་ཡིན་ཏེ། དེས་ན་འབྲས་བུའི་དོན་དུ་ཁས་བླངས་པ་ཞེས་
པའང་མི་རིགས་སོ་ཞེ་ན། དོན་དམ་པར་བདེན་ཏེ་འཐོབ་པ་པོ་སེམས་ཅན་དང་འཐོབ་བྱའི་
འབྲས་བུ་བདེན་གྲུབ་ཏུ་མེད་པར་ཡང་མྱ་ངན་ལས་འདས་པ་དང་མ་འདས་པ་ཡང་དེ་ཉིད་དུ་ནི་
ཁྱད་པར་མེད་ཅེས་འདོད་དོ ། འོན་ཀྱང་སེམས་ཅན་རང་རང་གི་སྣང་ཚུལ་གྱི་ངོར་ཡོད་དེ་
བཤད་མ་ཐག་པ་ལྟར་རྨོངས་པས་བདག་ཏུ་ཞེན་པ་ལས་འདོད་དེ་ཀུན་ཉོན་འཁོར་བའི་ཕྱོགས་
དང་དེ་ལྡོག་པའི་རྣམ་བྱང་གི་ཚུལ་གཉིས་ཀ་གྲུབ་ཅིང་མྱང་འདས་ཞེས་གཞན་ན་མེད་ཀྱི་
བློ་འཁོར་བའི་རྣམ་རྟོག་ཟད་པ་ལ་བཏགས་ཏེ མདོ་སྡེ་རྒྱན་ལས དེ་ཕྱིར་ཐར་བ་ནོར་ཙམ་
ཟད་པ་ཡིན། ། ཞེས་གསུངས་པ་བཞིན་ནོ། དེས་ན་རྨོངས་པའི་དབང་གིས་གཟུང་
འཛིན་གྱི་སྤྲོས་པས་བཟུང་བའམ་འཁོར་བ་སྣང་ངོར་མི་བསླུ་པ་ཡོད་ལ། དེའི་དབང་གིས་
འཁོར་བར་ལྡོག་པའི་མྱང་འདས་ཀྱང་ཡོད་དམ། གདོན་གྱིས་བརླམས་པའི་མི་གཞན་དང་སྤྱོད་
ཡུལ་མཐུན་པར་གནས་ཀྱང་ཁོའི་སྣང་ངོ་ལ་འབྱུང་བོའི་གཟུགས་ལ་སོགས་པ་ཕྱིན་ཅི་ལོག་གི་སྣང་
བ་ཡོད་ལ་དེས་དེ་སྡུག་བསྔལ་ཞིང་སྡུག་བསྔལ་དེ་དང་བྲལ་བའི་བདེར་གནས་ཀྱང་ཡོད་པ་བཞིན་
ནོ ། དེས་ན་དོན་དམ་པར་སྲིད་དང་ཞི་བར་བདེན་པར་མ་གྲུབ་པའི་ཕྱིར་འཆིང་གྲོལ་འཐད་
ཀྱི། གཞན་དུ་མ་ཡིན་ཏེ། གལ་ཏེ་རང་བཞིན་གྱིས་ཡོད་ན། དེ་ནི་མེད་ཉིད་མི་འགྱུར་
རོ ། རང་བཞིན་གཞན་དུ་འགྱུར་བ་ནི། ། ནམ་ཡང་འཐད་པར་མི་འགྱུར་རོ། ཞེས་
པ་བཞིན་ནོ། ། འོ་ན་ཐོབ་པ་མེད་པ་ལ་འཐོབ་པར་རེ་ནས་ལམ་སོགས་ལ་ཁྱོད་སློབ་པས་ཅི་བྱ་
སྟེ། རྨོངས་པ་ནི་རྣམ་པ་ཀུན་ཏུ་བཟློག་བྱ་མ་ཡིན་ནམ་ཞེ་ན། དོན་དམ་པར་ཐོབ་པ་མེད་ཀྱང་
སྣང་ཚུལ་ལ་ཡོད་པས་ན། འདི་ལ་བརྟེན་ནས་སྲིད་པའི་སྡུག་བསྔལ་ཉེ་བར་ཞི་དགོས་པའི་དོན་
དུ་རེ་ཞིག་ཆོས་ཉིད་མངོན་དུ་གྱུར་པའི་སངས་རྒྱས་ཀྱི་བར་དུ་འབྲས་བུ་མི་གནས་པའི་མྱང་འདས་
ཀུན་རྫོབ་ཙམ་དུ་འཐོབ་པར་བལྟ་བའི་རྨོངས་པ་ནི་བཟློག་པར་མི་བྱའོ མཐར་གཟུང་
འཛིན་གྱི་སྤྲོས་པ་མཐའ་དག་བྲལ་བ་ན་སྲིད་ཞིར་མངོན་པར་ཞེན་པའི་ཤེས་སྒྲིབ་ཕྲ་མོ་འདི་ཡང་
ལྡོག་པར་འགྱུར་ཏེ། དེ་ནི་སངས་རྒྱས་ཀྱི་ས་ཡིན་གྱི ད་ལྟར་སྤོང་མི་ནུས་ཏེ་བདེན་གཉིས་
ཟུང་དུ་མ་ཆུད་པར་གནས་སྣང་རྣམ་པ་ཀུན་ཏུ་མི་མཐུན་པའི་ཕྱིར་རོ། དེས་ན་སྣང་ཚུལ་གྱི་
དབང་དུ་བྱས་ཏེ་འབྲས་བུ་ལ་སློབ་པར་ཅི་སྟེ་མི་བྱེད་དེ། གནས་སྣང་མི་མཐུན་པ་འདི་སྤང་
དགོས་ཀྱང་ད་ལྟ་སྤང་མ་ནུས་ཤིང་ནམ་སྤང་པར་འགྱུར་བ་ན་ཐོབ་པའང་མེད་ལ་སྤང་པའང་མེད་
པའི་དེ་ཉིད་མངོན་དུ་འགྱུར་གྱི། དེའི་བར་དུ་འབྲས་བུའི་རེ་འདོད་ཟད་པར་མི་ནུས་སོ།
འོ་ན་བདག་ཏུ་རྨོངས་པའམ་དགག་པས་ཅི་བྱ་ཟེར་ན། དེ་གཉིས་མི་མཚུངས་ཏེ་འབྲས་བུ་དོན་
308 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
དུ་གཉེར་བའི་བློ་དེས་ནི་སྡུག་བསྔལ་ཟད་པར་བྱས་ནས་རང་ཡང་འགག་པར་བྱེད་དེ་ཤིང་ལས་
བྱུང་བའི་མེས་ཤིང་བསྲེག་པ་བཞིན་ནོ ། འཁོར་བའི་སྡུག་བསྔལ་ཐམས་ཅད་ཀྱི་རྒྱུ་རུ་གྱུར་བ་
ཡེ་བདག་ཏུ་འཛིན་པའམ། ངའོ་སྙམ་པའི་ང་རྒྱལ་ནི་བདག་ཏུ་ཡོད་པར་བཟུང་བའི་རྨོངས་
པས་འཕེལ་བར་བྱེད་པར་འགྱུར་ཏེ། དེས་ན་བདག་མེད་པ་ལ་ཡོད་པར་རྨོངས་པ་དེ་བཟློག་
པར་བྱ་སྟེ། རྨོངས་པ་དེ་མེད་ན་བདག་ཏུ་མི་འཛིན་ལ། བདག་འཛིན་དེ་མེད་ན་འཁོར་བར་
འཁོར་ཞིང་སྐྱེ་བར་མི་འགྱུར་ཏེ། ནང་དང་ཕྱི་རོལ་ཉིད་དག་ལ། ། བདག་དང་བདག་གི་
སྙམ་ཟད་ན། །ཉེ་བར་ལེན་པ་ཟད་འགྱུར་ཞིང༌། ། དེ་ཟད་པས་ན་སྐྱེ་བར་ཟད། ། ཅེས་པ་
བཞིན་ནོ། ། ཁོ་ན་རེ། ཇི་ལྟར་ཁྱོད་བཏགས་པའི་བདག་ལས་བློ་ལྡོག་པར་མི་ནུས་དེ་བཞིན་
དུ་རང་བཞིན་གྱིས་གྲུབ་པའི་བདག་དེ་ལས་ཀྱང་ཡུལ་ཅན་བློ་གཏན་ཏུ་བཟློག་པ་མེད་དེ་ཐོག་མེད་
ནས་གཤིས་ལ་ཞུགས་པའི་ཕྱིར་རོ་ཞེ་ན དེ་གཉིས་མི་མཚུངས་ཏེ་བཏགས་པ་ཙམ་རྟེན་ནས་
འབྱུང་བའི་དབང་གིས་སྣང་བ་ལ་སོ་སྐྱེའི་ངོར་མི་སྣང་བར་སྒྲུབ་བྱེད་ཀྱི་རིགས་པ་མེད་ལ་བཟློག་
ཀྱང་མི་དགོས་མོད། རང་བཞིན་གྱིས་གྲུབ་པར་འཛིན་པ་ནི་དངོས་པོའི་གནས་ཚུལ་རྟོགས་
པའི་བློ་བདག་མེད་བསྒོམས་པས་སྤོང་ནུས་ཏེ་དེས་ན་དེ་བསྒོམ་པ་མཆོག་ཡིན་ནོ་ཞེས་པ་སྟེ
སྣང་བས་མུན་པ་བཞིན་དུ་ཡང་དག་པའི་ཚད་མ་དང་ལྡན་པ་དེ་ཉིད་སྟོབས་དང་ལྡན་པའི་ཕྱིར་
རོ། ། དེས་ན་བདག་ཏུ་ལྟ་བ་ནི་དངོས་པོའི་གནས་ཚུལ་གཞན་དུ་རྐྱེན་གྱིས་རེ་ཞིག་སེམས་
གོལ་པ་ཡིན་ལ། དེ་ལུང་དང་རིགས་པའི་ལམ་ལས་བཟློག་སྟེ་དངོས་པོའི་སྣང་ཚུལ་ལ་བློ་ཞུགས་
པར་བྱས་ནས་དེ་སེམས་ཀྱི་གཤིས་ཡིན་པས་དེ་དང་སེམས་བྲལ་དུ་མི་རུང་སྟེ། རྣམ་འགྲེལ་ལས།
སེམས་ཀྱི་རང་བཞིན་འོད་གསལ་ཏེ། དྲི་མ་རྣམས་ནི་གློ་བུར་བ། ། ཞེས་སོ ། དེ་
ལས་ཀྱང་བཟློག་ཅེས་པ་འདིར དེ་ལས་ཞེས་པ་བདག་འཛིན་ཟློག་བྱེད་ཀྱི་གཉེན་པོ་དང་
བདག་འཛིན་གྱི་རྒྱུ་སོགས་སུ་རློམ་ནས་འགྲེལ་ཚུལ་ཆེས་མང་པ་ཞིག་བྱུང་ཡང་འའབྲེལ་བསྒྲིགས་པ་
དཀའ་ལ། འདིར་འཕགས་ཡུལ་གྱི་གཞུང་བཟང་བཞིན་དུ་ཡུལ་དེ་དག་ལས་ཀྱང་ཞེས་སྦྱར་
བར་བྱས་ན་དོན་དུ་འཐད་དོ་སྙམ་པས་ཁོ་བོ་གཅིག་པུའི་རྣམ་རྟོག་གོ། གཉིས་པ་ཆོས་བདག་
མེད་ལ། ལུས་དྲན་པ་ཉེ་བར་བཞག་པ། ཚོར་བ་དྲན་པ་ཉེ་བར་བཞག་པ། སེམས་དྲན་པ་
ཉེ་བར་བཞག་པ། ཆོས་དྲན་པ་ཉེ་བར་བཞག་པ། དང་པོ་ལ། ཡན་ལག་ཅན་མེད་པར་
བསྟན་པ་དང་། ཡན་ལག་མེད་པར་བསྟན་པ་གཉིས། དང་པོ་ནི། ལུས་ནི་རྐང་པ་སོགས་
ཏེ། ལུས་ཞེས་པའང་བཏགས་པ་ཙམ་སྟེ་རང་བཞིན་གྱིས་གྲུབ་པ་མེད་དོ། དེའི་རྒྱུ་མཚན་
འདི་ལྟར་སྐྱེ་མཆེད་རྫོགས་པའི་ལུས་ཞེས་རིལ་པོ་གཅིག་པུའི་རྣམ་པར་བཟུང་བ་དེ་ཡོད་ན་ལག་
སོགས་ལ་ཡོད་དགོས་ནའང་། བོལ་གོང་སོགས་རྐང་པ་དང་ཞེས་རྐང་བ་ནི་པུས་མོ་མན་ཆད་ཀྱི་
309 -

༄༅།།གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
སྤྱི་མིང་ཡིན་ཀྱང་འདིར་བྱིན་པ་དང་བརླ་སོགས་སུ་སྨོས་པ་དང་། ས་གཞིའི་དངོས་ལ་བརྟེན་
པའི་མཐིལ་ཉིད་རྐང་པའི་མིང་ཐོགས་ཡུལ་གཙོ་བོ་ཡིན་པས་སོ། བྱིན་པ་སྟེ་རྗེ་ངར་མིན།
བརླ་དང་སྐེད་པའང་ལུས་མ་ཡིན་ལྟོ་བ་དང་རྒྱབ་ཀྱང་ལུས་མིན་ཏེ། བྲང་དང་དཔུང་
པའང་ལུས་མ་ཡིན། རྩིབ་ལོགས་དང་ལག་པའང་ལུས་མིན་ཏེ མཆན་ཁུང་དང་ཕྲག་
པའང་ལུས་མ་ཡིན། ནང་ཁྲོལ་རྣམས་ཀྱང་དེ་མིན་ལ མགོ་དང་མགྲིན་པ་དག་རེ་རེ་ནས་
ལུས་མིན་ན། ལུས་ཀྱི་མཚན་ཉིད་དང་མི་མཐུན་པའི་ཕྱིར། དུར་ཁྲོད་དུ་འཐོར་བའི་ལུས་ཀྱི་
དུམ་བུ་བཞིན་ད་ལྟ་འབྲེལ་བར་སྣང་ཡང་རུང་ཕན་ཚུན་འདྲེས་པ་མེད་པར་རང་ས་ན་ཡོད་ན་དེ་
རེ་རེ་ལུས་སུ་ག་ལ་འགྱུར་ཏེ། ལག་པ་སོགས་བཅད་ཀྱང་ལུས་གནས་པར་འདོད་པས་།
དེས་ན་ལག་སོགས་ཆ་ཤས་དུ་མའི་ཚོགས་པ་ཅན་འདི་ལ་ལུས་ཞེས་པ་ནི་གང་ཞིག་ཡིན། དེ་ལ་
འདི་སྙམ་དུ་དེ་དག་རེ་རེ་ལུས་མིན་ཡང་ལུས་ནི་དེ་དག་ལ་ཁྱབ་ནས་ཡོད་དོ་སྙམ་ན་ལུས་གཅིག་གི་
ཆ་ཤས་ཀྱིས་འདི་ལ་ཁྱབ་པ་ཡིན་ནམ། ཆ་ཤས་ཅན་ལུས་དུ་མས་རེ་རེ་བཞིན་དུ་ཁྱབ་པ་ཡིན
གལ་ཏེ་ལུས་ཞེས་པ་འདི་ལག་སོགས་ཡན་ལག་ཐམས་ཅད་ལ་ཆ་ཤས་སམ་ཕྱོགས་རེ་ཡིས་ན་གནས་
པར་གྱུར་བར་འདོད་ན་ལུས་དེའི་ཆ་ཤས་རྣམས་ལ་ལག་སོགས་ཆ་སོ་སོ་ལ་གནས་པར་འགྱུར་ཏུ་
ཆུག་མོད། ཆ་ཤས་ཅན་ལུས་དེ་རང་ཉིད་ནི་གང་ལ་གནས་ལག་སོགས་རེ་རེ་ནས་བསལ་བའི་
ཤུལ་ན་ཁྱབ་བྱེད་ལུས་མ་དམིགས་སོ ། གལ་ཏེ་བདག་ཉིད་ཀུན་ལྡན་གྱི་ལུས་རིལ་བོའམ་ཆ་
ཚང་བ་རེ་ལག་སོགས་ཡན་ལག་རྣམས་ལ་གནས་ན་ནི་ལག་སོགས་ཡན་ལག་དེ་དག་གི་གྲངས་ཇི་
སྙེད་པ་དེ་སྙེད་ཀྱི་ལུས་སུ་དུ་མ་ཡོད་པར་འགྱུར་ནའང་ལུས་རིལ་བོ་གཅིག་པུ་ཞིག་ཏུ་འཛིན་པས་
དེ་ལྟ་བུ་ནི་མི་སྲིད་དོ། ། དེས་ན་སྐྱེ་མཆེད་དྲུག་གི་ཕྱི་དང་དེ་དག་གི་ནང་གང་དུ་རིགས་པས་
བཙལ་ན་ལུས་མེད་པའམ་མ་དམིགས་པའི་ཕྱིར་ན་ཇི་ལྟར་ན་ལག་པ་སོགས་ལ་ལུས་ཡོད་པར་
འགྱུར་ཏེ་མེད་དོ། ། ལག་སོགས་རྣམས་ལས་ལུས་ཀྱི་གདགས་གཞི་གཞན་ནི་མེད་པ་ཡིན་ན་
ལུས་དེ་ནི་ཇི་ལྟར་ཡོད་པ་ཡིན་ཏེ་མེད་དོ། དེ་ལ་རྐང་བ་ལུས་མིན་སོགས་ཀྱིས་ཡན་ལག་དང་
གཅིག་མིན་པར་བསྟན་ལ། གལ་ཏེ་ལུས་འདི་སོགས་ཀྱིས་ཡན་ལག་དང་འབྲེལ་བ་ཅན་ཐ་དད་
དུ་མེད་པར་བསྟན་ཏོ དེས་ན་ལུས་མེད་ཀྱང་ལག་པ་སོགས་ཡན་ལག་གི་ཚོགས་པ་ལ་
བརྟེན་ནས་རྨོངས་པ་ཡིས་ནི་ལུས་ཞེས་བློར་འགྱུར་བ་བཏགས་པ་ཙམ་ལས་དོན་མ་གྲུབ་པ་ཞིག་སྟེ།
དཔེར་ན་མི་དང་འདྲ་བའི་དབྱིབས་སུ་བཀོད་པའི་ཁྱད་པར་གྱི་དབང་ལས་ཐོ་ཡོར་ལ་ནི་མི་རུ་
འཁྲུལ་བའི་བློ་བྱུང་བ་བཞིན་ནོ། ། འདི་ན་ཇི་སྲིད་ཀྱི་དབྱིབས་ཀྱི་ཁྱད་པར་གྱི་རྐྱེན་ཚོགས་པ་
ཚང་པ་དེ་སྲིད་དུ་ལུས་འདི་ནི་སྐྱེས་བུ་ལྟར་སྣང་བ་ཡིན་གྱི། རྐྱེན་མ་ཚང་ན་སྐྱེས་བུའི་ལུས་སུ་མི་
འཇོག་སྟེ་མཚན་འགྱུར་བའམ མེར་མེར་བོ་དང་། བསྲེག་ཏེ་ཐལ་བ་བྱས་པའི་སྐབས་བཞིན་
1 310-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
དུའོ ། དེ་འདྲ་བར་བུད་མེད་ཀྱང་ཡིན་ནོ དེ་བཞིན་ཇི་སྲིད་ལག་པ་སོགས་ཡན་ལག་
ལ་ལུས་སུ་གཏགས་པའི་རྐྱེན་ཕན་ཚུན་འབྲེལ་བར་འགྱུར་བ་སོགས་དེ་དག་ཡོད་པ་དེ་སྲིད་ལག་པ་
སོགས་དེར་ལུས་སུ་སྣང་གི་རང་གི་ངོ་བོ་ཉིད་ཀྱིས་ལུས་སུ་ཡོད་པ་ནི་མིན་ཏེ་ཤ་དང་རུས་བའི་དུམ་
བུ་བཞིན་ནོ། འདིར་རྒྱ་དཔེ་ལ་ལར། ཇི་སྲིད་རྐྱེན་ཚོགས་དེ་སྲིད་དུ། ། ཤིང་ནི་སྐྱེས་
བ་ལྟར་སྣང་བ། ། ཞེས་འབྱུང་བའི་དོན་ལྟར་ན་ཤིང་ངམ་ཐོ་ཡོར་ལ་འགྲེང་པ་སོགས་དབྱིབས་
ཀྱི་ཁྱད་པར་དང་། །སྣང་བ་མི་གསལ་བ་སོགས་རྐྱེན་ཚོགས་པ་དེ་སྲིད་དུ་སྐྱེས་བུའམ་བུད་མེད་
དུ་སྣང་བ་བཞིན་དུ་ཞེས་སྦྱར་རོ།
གཉིས་པ་ནི། དེ་བཞིན་སོར་མོའི་སོགས་ཏེ། ལུས་མེད་ཀྱང་ལག་པ་སོགས་ཀྱང་ཡན་
ལག་ནི་མངོན་སུམ་མཐོང་བས་ཡོད་དོ་ཞེ་ན ལུས་བདེན་པར་མ་གྲུབ་པ་དེ་བཞིན་སོར་མོའི་
ཚོགས་སོ་སོ་བའི་ཡན་ལག་ཅན་ཡིན་པའི་ཕྱིར་ཚོགས་པ་དེ་ལ་ཡན་ལག་ཅན་ལག་པ་ཞེས་བཏགས་
པའང་དོན་དུ་གྲུབ་པ་གང་ཞིག་ཡིན་པར་འགྱུར སོར་མོ་དེ་ཡང་ཚིགས་ཀྱི་ཚོགས་ཡིན་ཕྱིར་
ཚིགས་ཀྱང་རང་གི་ཕྱོགས་སོ་སོའི་ཆ་ཕྱེ་བས་དུ་མར་འགྱུར་ཏེ་སྟེང་གི་ཆ་འོག་མིན་ལ། འོག་གི་
ཆ་སྟེང་མིན་ལ་སོགས་མ་འདྲེས་པར་གནས་སོ། ཆ་དེ་ཡང་རགས་པའི་རྡུལ་ནས་རྡུལ་ཕྲན་
གྱི་བར་དུ་ཕྱེ་བས་ཏེ་རྡུལ་ཕྲན་བདེ་ལའང་ཕྱོགས་སོ་སོའི་ཆར་སྣང་བའི་དབྱེ་བ་ཡིས་དུ་མར་
འགྱུར་ཞིང་མཐར་གཏུགས་ན་ཕྱོགས་ཀྱི་དབྱེ་བ་གང་དུའང་ཆ་གཅིག་བདེན་གྲུབ་ཅིག་མི་རྙེད་དེ་
ཆ་ཤས་དང་བྲལ་བར་འགྱུར་བའི་ཕྱིར་རོ། དེའི་རྒྱུ་མཚན་རྡུལ་ཕྲ་རབ་ཀྱིས་རགས་པ་
བརྩམས་ཚེ་ཕྱོགས་བཞི་སྟེང་འོག་གི་རྡུལ་དྲུག་གིས་བསྐོར་བ་ན། དབུས་རྡུལ་དེ་ལ་རྡུལ་གཞན་
དྲུག་པོ་དང་རེག་པའི་ཆར་ཡོད་ན་ཆ་དྲུག་དུ་འགྱུར་ལ། མེད་ན་རྡུལ་དྲུག་པོ་གོ་ས་གཅིག་ལས་
མནོན་པས་གོང་བུའི་རྡུལ་ཚོགས་ཀྱང་རྡུལ་ཕྲན་ལས་ཆེར་མི་འགྱུར་ཏེ། དྲུག་གིས་ཅིག་ཆར་
སྦྱར་བ་ན། ། ཕྲ་རབ་རྡུལ་ཆ་དྲུག་ཏུ་འགྱུར། ། དྲུག་པོ་དག་ནི་གོ་གཅིག་ན། ། གོང་བུ་
རྡུལ་ཕྲན་ཙམ་དུ་འགྱུར། ཞེས་པ་བཞིན་ནོ། དེས་ན་ལག་པ་སོགས་ཡན་ལག་ཐམས་
ཅད་དང་གཟུགས་སྣང་ཐམས་ཅད་རགས་པ་ཕྲ་བ་དང་ཕྲ་མོ་རྡུལ་དང༌རྡུལ་ཕྲ་རབ་དང་
དེ་ཕྱོགས་ཆའི་དབྱེ་བས་གཞལ་ན་ནམ་མཁའ་བཞིན་སྟོང་བར་འགྱུར་གྱི གཟུགས་སུ་གྲུབ་པ་
མེད་པ་དེས་ན་རྡུལ་ཕྲ་རབ་སུ་ཡང་གྲུབ་པ་མེད་དོ།། དེ་ལྟར་བདེན་པར་མ་གྲུབ་པ་རྨི་ལམ་ལྟ་
བུ་ཡི་གཟུགས་ལ་དེ་ཁོ་ན་ཉིད་ཀྱི་དཔྱོད་པ་དང་ལྡན་པའི་གང་ཟག་སུ་ཞིག་ཆགས་རིགས་ཏེ་མི་
རིགས་སོ ། གང་ཚེ་དེ་ལྟར་ལུས་རང་བཞིན་མེད་པ་དེ་ལྟར་ན་དེ་ཡི་ཚེ་བྱེ་བྲག་སྐྱེས་པ་གང་
ཡིན་ལ་བུད་མེད་གང་ཡིན་ཏེ་བདེན་པར་མེད་དོ། ཞེས་སོ།
གཉིས་པ་ལ། ཚོར་བའི་ངོ་བོ་དང་རྒྱུ་དང༌། འབྲས་བུ་དང༌ཚོར་པ་པོ་ལ་དཔྱད་པ་
311-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
བཞི་ལས དང་པོ་ནི། སྡུག་བསྔལ་དེ་ཉིད་སོགས་ཏེ ཚོར་བ་སྡུག་བསྔལ་འདི་དེ་ཁོ་ན་
ཉིད་དུ་རང་གི་ངོ་བོས་སེམས་ཀྱི་རྒྱུད་ལ་ཡོད་པ་ཞིག་ཡིན་ན། ཅི་སྟེ་རྒྱུད་ལ་རབ་དགའ་སྐྱེ་བ་ལ་
མི་གནོད་དེ་གནོད་ཅིང་དགའ་བ་སྐྱེ་བར་མི་འགྱུར་ནའང་དེ་ལྟར་མ་ངེས་པའི་ཕྱིར་། དེ་བཞིན་
དུ་བདེ་བ་དེ་ཁོ་ན་ཉིད་དུ་ཡོད་ན་སྡུག་བསྔལ་ལ་གནོད་པའམ་དེས་ཤེས་ནུས་པས་ལོགས་སུ་སྨོས་
མི་དགོས་སོ། ། དེ་ལྟར་ན་བདེ་སྡུག་གཉིས་པོ་ཕན་ཚུན་འགལ་བ་ཡིན་ལ་གང་གི་རང་བཞིན་
དུ་གྲུབ་པ་དེ་ཅིག་ཤོས་སུ་མི་རུང་སྟེ། དངོས་པོས་རང་གི་ཆོས་ཉིད་འདོར་བ་མི་སྲིད་པས་སོ།
དེས་ནི་ནང་བློ་ཡི་སྟེང་ན་ཚོར་བ་བདེན་གྲུབ་མེད་པར་བསྟན་ནས། ད་ནི་ཕྱིའི་དབང་དུ་བྱས་
ཏེ་གསུངས་ན། གྲངས་ཅན་པ་སོགས་འདོད་པ་ལྟར་བདེ་བ་ཕྱི་ཡུལ་གྱི་སྟེང་ནའང་བདེན་པར་
མ་གྲུབ་སྟེ ཡུལ་གཟུགས་བཟང་བ་དང་རོ་མང བ་སོགས་བདེ་བའི་རང་བཞིན་ཡིན་ན་བུ་ཤི་
བའི་མྱ་ངན་གྱིས་གདུངས་པ་དང་འ གས་པས་མྱོས་པ་སོགས་ལ་ཟས་ཞིམ་པོ་དང་ལྟད་མོ་སོགས་
ཀྱིས་ཅི་སྟེ་དགའ་བར་མི་བྱེད་དེ་ཞིམ་སོགས་ས་པོ་དེ་ཉིད་ལ་བདེ་བ་ཡོད་པའི་ཕྱིར་མེ་ཡི་ཚ་བ་
བཞིན་ནོ ། དེ་ལ་སྡུག་བསྔལ་དེ་ཁོ་ན་ཉིད་དུ་ནང་བློ་ལ་མེད་པ་ནི་མ་ཡིན་ཡང་ནང་གི་རབ་
ཏུ་དགའ་བ་ཁྱད་པར་ཅན་སྟོབས་དང་ལྡན་པས་ཟིལ་གྱིས་མནན་པའི་ཕྱིར་ན། གལ་ཏེ་དེ་ཉིད་
ཉམས་སུ་མྱོང་བར་འགྱུར་བ་མ་ཡིན་ཏེ། དཔེར་ན་ཉི་མས་རྒྱུ་སྐར་བཞིན་ནོ་ཞེ་ན། གང་ཞིག་
ཉམས་སུ་མྱོང་བའི་བདག་ཉིད་མིན་པ་དེ་ནི་ཚོར་བ་ཇི་ལྟར་ཡིན་ཏེ་ཚོར་བའི་མཚན་ཉིད་མེད་
པའི་ཕྱིར ཉམས་སུ་མ་མྱོང་ཡང་ཚོར་བ་འཇོག་ན་ནམ་མཁའི་མེ་ཏོག་གི་དྲི་ཡང་ཚོར་བར་ཐལ་
ལོ ། རིགས་པ་འདིས་གདུང་ལྡན་ཞིམ་སོགས་མི་དགའ་བའང་གདུང་བ་སྟོབས་ཆེན་པོས་
ཟིལ་གྱིས་མནན་ནས་མི་མྱོང་བའོ་ཟེར་ན་ཡང་འདི་བཞིན་དུ་དཔྱད་པར་བྱའོ། ། དེ་ལ་དེ་
དག་འདི་སྙམ་དུ། གཏན་ནས་མ་མྱོང་བ་ཚོར་བར་མི་རུང་པས་ན་དགའ་བ་སྟོབས་ལྡན་མྱོང་
བཞིན་པའི་སྐབས་སུ་སྡུག་བསྔལ་གཏན་མ་མྱོང་བ་ནི་མིན་ཀྱང་སྡུག་བསྔལ་ཕྲ་མོ་ཉིད་དུ་ཡོད་པས་
དེ་མྱོང་བ་མི་ཤེས་པས་ཡིན་ཏེ། དཔེར་ན་བུ་རམ་གྱི་ཁུ་བ་མང་པོའི་ནང་ནས་ཚྭ་ཆུའི་ཐིགས་པ་
ཕྲ་མོ་ལྷུང་བ་བཞིན་ནོ་ཞེ་ན། རྒྱུད་གཅིག་ལ་སྡུག་བསྔལ་ཕྲ་མོ་དང་བདེ་བ་ནུས་མཚུངས་སུ་
འགྲོགས་པ་ནི་མེད་དེ། ཡོད་ན་བདེ་སྡུག་གཉིས་དུས་མཉམ་རྒྱུད་གཅིག་ལ་སྣང་དུ་རུང་བ་ལ
དེ་མ་དམིགས་པ་དང་ཁྱོད་ཀྱི་སྡུག་བསྔལ་འདི་ཡི་རགས་པ་སྟོབས་ཆེན་པོའི་ཆ་ནི་བདེ་བས་
བསལ་བར་འདོད་པ་མིན་ནམ། དེ་ལྟ་ན་འདིའི་ཕྲ་བའང་ཅིས་མི་སེལ་ཏེ། དེའི་གཉེན་པོ་
སྟོབས་ལྡན་གནས་བཞིན་པ་ཡིན་པའི་ཕྱིར། མེ་སྟོབས་ཆེན་པོས་ཁྱབ་པར་ནོན་པའི་གཞིར་
གྲང་རེག་བཞིན་ནོ། ། དེའི་ཕྱིར་བདེ་བ་སྟོབས་ཆེན་མྱོང་བཞིན་པ་ནི་དེའི་འགལ་ཟླར་གྱུར་
བའི་སྡུག་བསྔལ་ཕྲ་བ་འདི་མྱོང་བ་མེད་དོ། ། ཡང་ཁོ་ན་རེ སྡུག་བསྔལ་ཕྲ་མོ་ཡོད་ཀྱང་དེ་
-312-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ནི་རང་གི་ནུས་པ་འབྱིན་མ་ནུས་པར་བདེ་བ་སྟོབས་ཆེན་པོས་ཁ་བསྒྱུར་ཏེ་སོང་བས་ན། བདེ་
བ་ཆེན་པོ་དེ་ལས་གཞན་དགའ་བ་ཙམ་སྟེ་དགའ་བ་ཕྲ་མོའི་རྣམ་པར་མྱོང་བ་ཡིན་ཏེ། ཤེལ་
དཀར་པོ་རྡུལ་དམར་པོས་ཁ་བསྒྱུར་ནས་དམར་པོར་སྣང་ཡང་ཤེལ་དཀར་པོ་མེད་པ་ནི་མིན་པ་
བཞིན་ནོ་ཞེ་ན། དགའ་བ་ཙམ་དུ་གཏོགས་པའི་ཕྲ་མོ་ཉིད་དེ་ཡང་དགའ་བདེའི་རིགས་ཡིན་གྱི་
སྡུག་བསྔལ་ནམ་ཡང་མ་ཡིན་ན། དེ་དོན་དུ་སྡུག་བསྔལ་ལོ་ཞེས་བརྟགས་པས་ཅི་བྱ་སྟེ། སྡུག་
བསྔལ་ཉིད་དགའ་བ་ཕྲ་མོར་མྱོང་བའི་དགའ་བ་ཙམ་དང་། དགའ་བ་རང་ཉིད་ཕྲ་མོར་མྱོང་
བའི་ངདགའ་བ་ཙམ་གྱི་ཆ་ཞེས་ཁྱད་པར་ཅི་ཞིག་གིས་འབྱེད་དེ་མེད་བཞིན་ནན་གྱིས་བཙལ་བ་ནམ་
མཁའ་ལ་མདུད་པ་བོར་བ་འདིས་ཅི་བྱ། དེ་དག་ཀྱང་རང་ཉིད་མ་གྲུབ་པ་སྒྲུབ་བྱེད་དུ་བཀོད་
པ་ཡིན་གྱི་དཔེ་མི་འགྲུབ་པོ། ། གལ་ཏེ་འགལ་རྐྱེན་བདེ་བ་སྟོབས་ལྡན་སྐྱེས་པས་ན། རྒྱུ་མ་
ཚང་བའི་སྡུག་བསྔལ་ནི་དེ་ཚེ་སྐྱེས་པ་མིན་ནོ་ཞེ་ན་ནི། ཚོར་བ་ཞེས་བྱ་བ་དེ་ནི་དངོས་པོ་ལ་གྲུབ་
པ་མེད་པར་ནང་གི་རྟོག་པས་བདེ་སོགས་སུ་མངོན་པར་ཞེན་པའམ་བཏགས་པ་ཉིད་ཡིན་ཞེས་བྱ་
བར་དངོས་པོའི་སྟོབས་ལས་གསལ་བོར་འོངས་ཤིང་གྲུབ་པ་མིན་ནམ་སྟེ། འདི་ལྟར་བློ་ཉིད་
བདེ་བར་སྐྱེས་པའི་སྐབས་སུ་སྡུག་བསྔལ་མེད་ལ། སྡུག་བསྔལ་དུ་སྐྱེས་པའི་སྐབས་སུ་ནི་བདེ་བ་
མེད་ཅིང་རྐྱེན་ལས་རེས་འགའ་བར་དམིགས་པའི་ཕྱིར་རོ དེས་ན་དོན་དུ་གཉེར་བར་བྱ་
བའི་བདེ་བ་དང་། དོར་བར་བྱ་བའི་སྡུག་བསྔལ་ཞེས་གྲུབ་གྲུབ་མོ་ཞིག་ཏུ་བལྟས་ནས་དེ་འདོར་
ལེན་གྱི་ཆེད་དུ་འབད་པ་ནི་འཁྲུལ་བ་སྟེ་བདེ་སྡུག་ཅེས་པ་བློ་ཉིད་ཀྱིས་མངོན་པར་མ་བཏགས་ཀྱི་
བར་དུ་བདེ་སྡུག་རང་མཚན་པ་ཕྱི་དང་ནང་ཀུན་ཏུའང་མི་གནས་པས་སོ། ། དཔེར་ན་སྐྱུག་
ནད་ཅན་དང་བཀྲེས་པ་ལ་མར་ཁུ་དང༌། གཙང་སྦྲ་ཅན་དང་ཕག་པ་ལ་ལུད་ཕུང་དང་། མི་
སྡུག་པ་གོམས་པ་དང་ཆགས་ཅན་ལ་བུད་མེད་ཀྱི་དངོས་པོ་བཞིན་དུ་རང་གི་རྟོག་པའི་དབང་གིས་
བདེ་སོགས་དེར་འགྱུར་བ་སྟེ་བདེ་སོགས་ཀྱི་དངོས་པོ་རང་མཚན་པ་མེད་དོ། ། རྒྱུ་མཚན་དེ་
ལྟ་བུ་ཉིད་ཀྱི་ཕྱིར་ན་ཚོར་བ་བདེ་སོགས་ལ་དེ་ཉིད་དུ་མངོན་པར་ཞེན་ནས་འདོར་ལེན་གྱི་རྣམ་
པར་རྟོག་པའི་འཕྲོ་འདུ་ལུ་གུ་རྒྱུད་དུ་འབྲེལ་བ་འདི་ཡི་ནི་གཉེན་པོར་ཇི་སྐད་བཤད་མ་ཐག་པའི་
རྣམ་པར་དཔྱད་པ་འདི་ལྟ་བུ་བསྒོམ་པར་བྱ་སྟེ། ཚོར་བ་ལ་མངོན་པར་ཞེན་པའི་འཇིག་རྟེན་
འདི་ཀུན་ནས་སྨྱོན་པ་བཞིན་དུ་འཁྲུགས་པར་གྱུར་ཅིང་། དེའི་གཉེན་པོ་འདི་ལས་གཞན་མེད་
པའི་ཕྱིར་རོ། ། དེ་འདྲའི་རྣམ་པ་བརྟགས་ཤིང་དཔྱད་པའི་ཞིང་ས་བཟང་པོ་ལྟ་བུ་ལས་བྱུང་
བ་ཡི་ཚོར་བ་རང་བཞིན་མེད་པའི་དོན་ལ་མཉམ་པར་བཞག་པའི་བསམ་གཏན་དེ་ནི་རྣལ་འབྱོར་
བ་རྣམས་ཀྱིས་ལོངས་སྤྱད་པ་ཡི་ཟས་ཡིན་ཏེ། ཇི་ལྟར་ཟས་ཀྱིས་ལུས་རྒྱས་པ་དང་དགའ་ཞིང་
ཚིམ་པར་བྱེད་པ་བཞིན་ཏུ་རྣལ་འབྱོར་བ་རྣམས་ཀྱིས་ཆགས་བྲལ་གྱི་དགའ་བ་ཉམས་སུ་མྱོང་ཞིང་
313-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
རྟོགས་པའི་ལུས་རྒྱས་པའི་ཕྱིར་རོ། ། དེས་ན་རྣལ་འབྱོར་པ་རྣམས་ནི་ཚོར་བ་མེད་པར་མཐོང་
བའི་ཡུལ་ལ་རོལ་ཞིང་། འཇིག་རྟེན་པ་ཚོར་བ་ཉིད་ཀྱི་ཡུལ་ལ་གཡེང་ཞིང་རྒྱུག་ཞེས་པའི་དོ
ཏོ
གཉིས་པ་ནི། གལ་ཏེ་དབང་དོན་སོགས་ཏེ། གལ་ཏེ་ཡུལ་ཅན་དབང་བོ་དང་ཡུལ་
གཟུགས་སོགས་དོན་གཉིས་པོ་འདི་དག་བར་དང་བཅས་པ་ཞིག་གམ་བར་མེད་པ་ཅིག་ཡིན།
དང་པོ་ལྟར་ན། དེ་དག་གང་དུ་འཕྲད་པར་འགྱུར་ཏེ། བར་ཆོད་པ་ལ་ཕྲད་པ་མི་སྲིད་པ་ཤར་
ནུབ་ཀྱི་རི་བཞིན། གལ་ཏེ་དེ་གཉིས་ལ་བར་མེད་ན་ཡང་གཅིག་པ་ཉིད་དུ་ཐལ་ཏེ། དེ་ལྟར་ན་
ཡུལ་ཅན་གང་ཞིག་ཡུལ་གང་དང་ཕྲད་པར་འགྱུར་ཏེ། མིག་རང་ཉིད་རང་ཉིད་དང་ཕྲད་པ་མི་
སྲིད་པ་བཞིན་ནོ ། དེར་ཁོ་ན་རེ ཐལ་མོ་ཕན་ཚུན་སྦྱར་བ་ལ་སོགས་པ་བཞིན་ཏུ་ཕྲད་པ་
ཅི་སྟེ་མེད་སྙམ་ན། འདི་ལྟར་ཕྲད་པར་སྣང་བ་འདིའ ང་རྟོག་པས་ཞེན་པ་ཙམ་སྟེ་ཡང་དག་པར་
ནི་མ་ཡིན་ནོ། ། དེའི་རྒྱུ་མཚན་དབང་དོན་རགས་པ་ནི་ཕྱོགས་ཐམས་ཅད་ཀྱིས་ཕྲད་པ་མེད་
དེ། གང་མདུན་ཕྲད་ན་རྒྱབ་མ་ཕྲད་པ་ལྟ་བུའོ དེའི་ཚུལ་གྱིས་དཔྱད་ན། རྡུལ་གཞན་
གྱིས་བར་དུ་ཆོད་པའི་རྡུལ་རྣམས་ནི་མ་ཕྲད་ལ མཐར་བར་མ་ཆོད་པའི་དབང་དོན་གྱི་རྡུལ་ཕྲ་
རབ་ཕྲད་དགོས་ཀྱང་། དེ་ལ་རྡུལ་ཕྲ་རབ་ཏེ་རྡུལ་ཕྲན་ནི་རྡུལ་ཕྲན་ལ་འཇུག་པ་མེད་དེ། དེ་
ལ་ནི་ཆ་མེད་པས་གཞན་ཤོངས་པའམ་འཇུག་པའི་གོ་སྐབས་མེད་པར་ནི ཕན་ཚུན་གཉིས་ཀ་
དང་མཉམ་པར་གྱུར་བ་ཡིན་ལ དེའི་ཕྱིར་དེ་གཉིས་ངོས་གཅིག་གིས་ཕྲད་ཀྱི་ཐམས་ཅད་མ་
ཕྲད་ན་ནི་ཆ་མེད་མིན་ཏེ ད་དུང་མ་ཕྲད་པའི་རྡུལ་བཞག་ནས་ཕྲད་རྡུལ་དེ་ཉིད་ལ་དཔྱད་པ་
འཇུག་ལ། ཆ་ཐམས་ཅད་ཀྱིས་ཕྲད་ན་ཕན་ཚུན་ཞུགས་ཤིང་ཐིམ་དགོས་ཀྱང་དེ་ལ་ཞུགས་པའི་
གོ་སྐབས་མེད་པར་མཉམ་པའི་ཕྱིར་ཞུགས་པ་མེད་དོ། ། མ་ཞུགས་པ་ལ་རྡུལ་གཉིས་པོ་གཅིག་
ཏུ་འདྲེས་པ་མེད་ཅིང་མ་འདྲེས་པ་ལ་འཕྲད་པའང་མེད་དེ། ཆ་མེད་ཕྲད་ན་ཕྱོགས་ཐམས་
ཅད་ཀྱིས་ཕྲད་དགོས་ཀྱི ཕྱོགས་གཅིག་ཕྲད་པ་མི་སྲིད་པའི་ཕྱིར་རོ། ། དེས་ན་ཆ་མེད་པ་
ལའང་ཡིན་ལ། དེ་ལ་ཕྲད་པ་ཡོད་དོ་ཞེས་བྱ་བ་ཇི་ལྟར་འཐད་པར་འགྱུར་ཏེ། ཕྱོགས་གཅིག་
དང་ཕྱོགས་ཐམས་ཅད་ཀྱིས་ཕྲད་པ་གཉིས་ཀ་དེ་ལ་མི་སྲིད་པའི་ཕྱིར་རོ། ། དེས་ན་ཕྲད་པ་
ཡིན་པ་དང་ནི་ཆ་མེད་པ་ཡིན་པར་གལ་ཏེ་ཁྱོད་ཀྱིས་མཐོང་ན་ཁོ་བོ་ལ་བསྟན་པར་གྱིས་དང་ཕྲད་
པ་གྲུབ་པར་འགྱུར་རོ་ཞེས་བསྟན་མི་ནུས་པའི་ཚད་དུ་དགོངས་པའོ། ། དེས་ཡུལ་དབང་ཤེས་
གསུམ་འདུས་པ་ཞེས་པའི་དབང་དོན་འདུས་པ་མེད་པར་བསྟན་ནས། ཡང་རྣམ་ཤེས་ནི་རྡུལ་
ཚོགས་པའི་ལུས་མེད་པ་ལ་ནི་ཡུལ་དང་ཕྲད་པ་འཐད་པ་མ་ཡིན་པ་ཉིད་དེ། གང་ལུས་མེད་
ཀྱང་ཕྲད་པ་ཡོན་ན་ནམ་མཁའ་དང་ལག་པ་ཕྲད་པ་དང་། མོ་གཤམ་གྱི་བུ་དང་ཡང་ཕྲད་པར་
–– 314-

སྤྱོད་འཇུག་འགྲེལ་བྱེད་ཉི་ཟླའི་སྣང་བ
འགྱུར་རོ། སེམས་ཡོད་པས་ན་དཔེ་འདི་མི་རུང་ངོ་སྙམ་ན་ལུས་མེད་ཀྱི་ཕྲད་པ་དཔྱད་པའི་
ཕྱིར་མི་རུང་བ་མེད་དོ། གལ་ཏེ་ཕྲད་ཅིང་རེག་པ་མེད་ཀྱང་ཡུལ་དབང་ཤེས་གསུམ་ཚོགས་
པ་ཡོད་དོ་སྙམ་ན། དེ་བཞིན་སོར་མོའི་ཚོགས་ཡིན་ཕྱིར། ཞེས་པ་ལ་སོགས་པར་ཚོགས་
པའང་དངོས་པོ་མེད་པའི་ཕྱིར་ཏེ སྔར་ནི་ཇི་ལྟར་རྣམ་པར་དཔྱད་པ་བཞིན་དུ་ཤེས་པར་
བྱའོ། དེ་ལྟར་རྒྱུ་རེག་པ་ཡོད་པ་མིན་ན། འབྲས་བུ་ཚོར་བ་གང་ལས་འབྱུང་བར་འགྱུར་ཏེ་
དོན་དམ་པར་མེད་ལ། དེ་མེད་ན་ངལ་བ་སྣ་ཚོགས་པ་འདི་ཅི་ཡི་དོན་དུ་ཡིན་ཏེ། གང་དོན་
དུ་གཉེར་ཞིང་བསྒྲུབ་པར་བདེ་བ་མེད་ལ སྡུག་བསྔལ་གང་གིས་གང་ཟག་གང་ལ་གནོད་པར་
འགྱུར་ཏེ་སྒྱུ་མའི་སེམས་འཁྲུལ་བའི་སྣང་བ་ཙམ་མོ་ཞེས་སོ
གསུམ་པ་ནི། གང་ཚེ་ཚོར་བོ་སོགས་ཏེ། འདི་ལྟར་སྲེད་པ་ལྡོག་མེད་དུ་སེམས་ཅན་
ཐམས་ཅད་ལ་སྐྱེ་བས་ན་དེའི་རྒྱུ་ཚོར་བ་ཅི་སྟེ་མེད་ཅེ་ན། འདི་ཡང་རྨོངས་པ་ཙམ་སྟེ་ཡང་དག་
པར་མ་ཡིན་ནོ། ། དེའང་གང་གི་ཚེ་ཚོར་བ་པོ་བདག་དང་ཤེས་པ་རང་བཞིན་གྱིས་གྲུབ་པ་
འགའ་ཡང་མེད་ཅིང་དེས་མྱང་བྱ་ཚོར་བའང་ཡོད་པ་མ་ཡིན་པ་དེ་ཚེ་ཚོར་བྱ་དང་ཚོར་བྱེད་དོན་
མེད་ལ་མེད་པའི་གནས་སྐབས་འདི་ལྟ་བུ་མཐོང་ནས་ཚོར་བའི་རྒྱུ་ལས་བྱུང་བའི་འབྲས་བུ་སྲེད་པ་
ཅིའི་ཕྱིར་ལྡོག་པར་མི་འགྱུར་ཏེ་རྒྱུ་མེད་པའི་ཕྱིར་རོ།
བཞི་པ་ནི། མཐོང་བའམ་ནི་སོགས་ཏེ གལ་ཏེ་ཚོར་བ་དང་ཚོར་བ་པོ་མེད་ན་མཐོང་
སོགས་འདི་མི་འཐད་དོ་སྙམ་ན། མིག་གིས་གཟུགས་མཐོང་བའམ་ནི་ལུས་ཀྱིས་རེག་པ་སྟེ་ཐོག་
མཐའ་གཉིས་ཀྱིས་བར་ཀུན་མངོན་པར་བྱས་པའི་མཐོང་ཐོས་སྣོམ་པ་ལ་སོགས་པ་འདི་ཡང་དོན་
ལ་མེད་ཀྱང་སྣང་བ་ནི་རྨི་ལམ་སྒྱུ་མ་འདྲ་བའི་བདག་ཉིད་ཀྱིས་ཡིན་ཏེ། སློབ་དཔོན་གྱིས རྨི་
ལམ་ཇི་བཞིན་སྒྱུ་མ་བཞིན ། དྲི་ཟའི་གྲོང་ཁྱེར་ཇི་བཞིན་དུ། ། དེ་བཞིན་སྐྱེ་དང་དེ་
བཞིན་གནས། ། དེ་བཞིན་དུ་ནི་འཇིག་པ་གསུངས ཞེས་སོ། དེས་ན་མི་བདེན་
བཞིན་དུ་སྣང་བ་ཙམ་ལས་ཡང་དག་པར་ན་མི་མཐོང་སྟེ། འདི་ལྟར་ཚོར་བ་དང་དེ་མྱོང་བའི་
སེམས་དུས་མཉམ་མམ་མི་མཉམ་ཞེས་དཔྱད་ཚེ། དུས་མཉམ་པར་གྱུར་ན་ནི། མྱོང་བྱེད་
སེམས་དང་མྱང་བྱ་ཚོར་བ་གཉིས་དུས་སྔ་ཕྱི་མེད་པར་ལྷན་ཅིག་ཏུ་སྐྱེས་པའི་ཕྱིར་རོ། ཆོར་
བ་དེ་སེམས་དེ་ཡིས་མཐོང་བ་མ་ཡིན་ཏེ། རྫས་ཐ་དད་དུས་མཉམ་པ་ནི་གང་གང་གི་སྔོན་དུ་
མེད་པས་ཕན་ཚུན་མི་ལྟོས་ཤིང་འབྲེལ་མེད་སོ་སོ་བའི་ཕྱིར་མ་མྱོང་ངོ་། ། གལ་ཏེ་དུས་མི་
མཉམ་པ་ཚོར་བ་སྔར་སྐྱེས་པ་དང་། སེམས་ཕྱི་མར་སྐྱེས་པས་ཀྱང་སེམས་ཚོར་བའི་རྣམ་ལྡན་དུ་
འགྱུར་རོ་ཞེ་ན། ཚོར་བ་དེ་སེམས་ཀྱི་རང་དུས་ན་མེད་པས་ན་དངོས་སུ་མྱོང་བ་མིན་པར་དྲན་
པ་ཙམ་དུ་འགྱུར་ཏེ་འདས་པ་ལ་དམིགས་པ་ཐམས་ཅད་དྲན་པ་ཡིན་གྱི་འདས་པ་ད་ལྟ་མེད་པས་
315

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
གསལ་བོར་མྱོང་བ་མ་ཡིན་ནོ། དེས་ན་འདས་པ་ལ་དྲན་པ་དེའང་བརྟགས་ན་རྫུན་ཏེ་
འདས་པ་ཉིད་ད་ལྟ་ཡུལ་དུ་མི་གནས་པས་སོ། ། དེ་ལྟར་ཚོར་བྱེད་ཀྱི་སེམས་འདས་པ་ནི་
འགགས་ཟིན་པས་དེས་མྱོང་མི་སྲིད་ལ ད་ལྟ་དང་མ་འོངས་ཀྱིས་མི་མྱོང་བར་རིགས་པས་སྒྲུབ་
པའོ དེ་བཞིན་དུ་ཡུལ་ཚོར་བ་འདས་པ་ནི་དྲན་པ་ལས་མི་མྱོང་ལ ད་ལྟ་ནི་མྱོང་མི་ཤེས
མ་འོངས་ནི་མེད་པས་ད་ལྟའི་ཤེས་པས་མྱོང་བ་མི་སྲིད་དོ ། འདི་ལྟར་ཚོར་བ་རང་གིས་རང་
གི་བདག་ཉིད་མྱོང་བར་མི་རིགས་ཏེ་མྱོང་བ་མིན་ལ་རང་ལ་རང་བྱེད་པ་འགལ་བའི་ཕྱིར་རང་
རིག་པ་བཀག་པ་བཞིན་ནོ། ། ཚོར་བ་ལས་གཞན་དུ་གྱུར་བའི་ཤེས་པ་དག་གིས་ཀྱང་མྱོང་བ་
མ་ཡིན་པར་བཤད་མ་ཐག་པ་ཉིད་ཀྱི་ཕྱིར་ན། ཚོར་བའི་ཚོར་བ་འགའ་ཡང་ཡོད་པ་མིན་ཏེ།
རྒྱུ་མཚན་དེས་ན་ཚོར་བ་འདི་དེ་ཁོ་ན་ཉིད་དུ་ཡོད་པ་མིན་ནོ། ། དེ་ལྟར་མྱོང་བ་པོ་བདག་མེད་
པར་ཕུང་པོའི་ཚོགས་པ་རྨི་ལམ་སྒྱུ་མ་ལྟ་བུ་འདི་ལ་ཚོར་བ་སྡུག་བསྔལ་པ་ཞེས་རང་བཞིན་མ་གྲུབ་
པ་འདི་ཡིས་ཇི་སྟེ་གནོད་པར་བྱ་བ་ཡིན་ཏེ། དོན་དུ་ན་ཕན་གནོད་གང་ཡང་མེད་དོ།
ཞེས་སོ །
གསུམ་པ་ལ། ཡིད་ཤེས་རང་བཞིན་མེད་པར་བསྟན་པ། རྣམ་ཤེས་ལྔ་རང་བཞིན་མེད་
པར་བསྟན་པའོ། ། དང་པོ་ནི། ཡིད་ནི་དབང་རྣམས་སོགས་ཏེ། ཡིད་ཀྱི་ཤེས་པ་ནི
ནང་གི་དབང་བོ་རྣམས་ལ་མི་གནས་ཤིང༌། ཕྱིའི་གཟུགས་སོགས་ཡུལ་ལ་གནས་པ་མིན། དེ་
གཉིས་ཀྱི་བར་ནའང་གནས་པ་མིན་ལ། ནང་ལུས་ཀྱི་དབུས་ནའང་སེམས་ཡོད་པ་མིན་ལ།
ཕྱི་ལུས་ཀྱི་ཡན་ལག་རྣམརྣམས་ལའང་ཡོད་པ་མིན་ཞིང་། བརྗོད་མ་ཐག་པ་རྣམས་ལས་གཞན་དུ་
ཡང་ནི་རྙེད་པ་མ་ཡིན་ཏེ། གང་ཞིག་ལུས་ཉིད་ནི་ཡིད་མིན་ལ། ལུས་ལས་གཞན་དུའང་མིན་
ཞིང་ལུས་ལ་འདྲེས་ཤིང་ཞུགས་པར་གྱུར་བའང་མིན་ཏེ། ལུས་ལས་ལོགས་སུའང་གྲུབ་པ་
འགའ་མེད་པ་དེ་ནི། ཅུང་ཟད་ཀྱང་གྲུབ་པ་མིན་པ་དེའི་ཕྱིར་སེམས་ཅན་རང་ཉིད་རང་བཞིན་
གྱིས་མྱ་ངན་ལས་འདས་པའོ། ། གཉིས་པ་ནི ཤེས་བྱ་ལས་སྔར་སོགས་ཏེ ཤེས་བྱ་
གཟུགས་ལ་སོགས་པ་ལས་སྔར་མིག་ཤེས་སོགས་ཡོད་ན་ཤེས་པ་དེ་ནི་ཡུལ་ཅི་ལ་དམིགས་ནས་སྐྱེས་
སྟེ། དེའི་ཚེ་ཡུལ་མེད་པས་ཡུལ་ཅན་སྐྱེ་བ་མེད་དོ། ། ཤེས་དང་ཤེས་བྱ་ལྷན་ཅིག་ཏུ་སྐྱེ་
ནའང་ཤེས་པ་དེ་ནི་ཅི་ལ་དམིགས་ནས་སྐྱེ་སྟེ། ཤེས་པ་མ་སྐྱེས་པར་དམིགས་རྐྱེན་མི་སྐྱེ་བས་
སྐྱེད་མི་ནུས་ལ། དམིགས་རྐྱེན་སྐྱེས་ན་ཤེས་པའང་སྐྱེས་ཟིན་པས་སྐྱེད་བྱེད་དུ་མི་འོས་པས་
འབྲེལ་མེད་དུ་གྱུར་བའི་ཕྱིར་རོ། ། འོན་ཏེ་ཤེས་བྱའི་ཕྱིས་ཡོད་ན། དེ་ཚེ་ཤེས་པ་གང་ལས་
སྐྱེ་སྟེ དེ་དམིགས་ཡུལ་འགགས་པའི་ཕྱིར། དེ་ལ་སྔར་འགགས་པའི་དངོས་པོ་དེ་ད་ལྟ་ཡོད་
དམ་མེད་ཡོད་ན་འགགས་པ་མིན་ཏེ་དུས་མཉམ་ཏུ་འགྱུར་ལ། མེད་ཀྱང་བསྐྱེད་ན་ས་བོན་ཚིག་
316 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
པས་མྱུ་གུ་དང་རི་བོང་རྭས་ཀྱང་མིག་ཤེས་ལ་སོགས་སྐྱེད་པར་ཐལ་ལོ། ། ཞིག་མ་ཞིག་
ཀྱང་དེ་དང་དོན་གཅིག་གོ།
བཞི་བ་ཆོས་དྲན་པ་ཉེར་བཞག་ལ ཆོས་ཐམས་ཅད་སྐྱེ་མེད་དུ་སྤྱིར་བསྟན་པ་དང་
རྒྱུ་འབྲས་ངོ་བོ་ཉིད་གསུམ་ལ་བྱེ་བྲག་ཏུ་དཔྱད་པའོ། ། དང་པོ་ལ་དངོས་དང་། རྩོད་སྤོང་
གཉིས དང་པོ་ནི དེ་ལྟར་ཆོས་རྣམས་སོགས་ཏེ སྔར་བཤད་པ་དེ་ལྟར་འདུས་བྱས་
འདུས་མ་བྱས་ཀྱི་ཆོས་རྣམས་ཐམས་ཅད་ཀྱི་སྐྱེ་བ་རྟོགས་པར་འགྱུར་བ་མ་ཡིན་ཏེ་སྐྱེ་བ་མེད་དོ། །
གང་སྐྱེ་བ་མེད་པ་དེ་ལ་གནས་པ་སོགས་ཀྱང་མེད་དེ་དོན་དུ་ན། འགགས་པ་མེད་པ་སྐྱེ་མེད་
པ ། ཆད་པ་མེད་པ་རྟག་མེད་པ། ། འོང་བ་མེད་པ་འགྲོ་མེད་པ། ། ཐ་དད་དོན་མིན་
དོན་གཅིག་མིན ། ཞེས་པ་བཞིན་ནོ། ། གཉིས་པ་ལ། བསྒྲུབ་བྱ་མི་འཐད་པ་སྤོང་པ
སྒྲུབ་བྱེད་མི་འཐད་པ་སྤང་པའོ། ། དང་པོ་ནི གལ་ཏེ་དེ་ལྟར་སོགས་ཏེ གལ་ཏེ་དེ་
ལྟར་་ཤེས་བྱའི་ཆོས་ཐམས་ཅད་རྣམ་པ་ཀུན་ཏུ་ཡང་སྐྱེ་འགག་ལ་སོགས་པ་ཅུང་ཟད་ཀྱང་མེད་པ་
སྐྱེ་འགག་དང་འགྲོ་འོང་ལ་སོགས་པའི་བདག་ཉིད་ཅན་ཀུན་རྫོབ་པ་མེད་པར་འགྱུར་ལ། གང་
ཀུན་རྫོབ་མི་འདོད་པ་དེ་ལ་དོན་དམ་ཀྱང་མེད་པས་བདེན་པ་གཉིས་ཀའང་ག་ལ་ཡོད་དེ་བདེན་
པ་གཅིག་ཏུ་འགྱུར་རོ་སྙམ་ན། བདེན་པ་གཉིས་སུ་བཞག་པ་ནི་གདུལ་བྱ་ལམ་ལ་འཇུག་པའི་སྒོ་
ཙམ་སྟེ། དོན་དམ་པར་བདེན་པ་གཉིས་སུ་ཆད་པའང་མེད་དེ་བསམ་གྱིས་མི་ཁྱབ་པའི་ཆོས་
དབྱིངས་དེ་བཞིན་ཉིད་ཙམ་གནས་ལུགས་མཐར་ཐུག་གོ། དེ་སྐད་དུ་མདོ་ལས། སྐྱེ་བ་མེད་
པ་བདེན་པ་གཅིག་ཡིན་ན། ། དེ་ལ་ཁ་ཅིག་བདེན་པ་བཞི་ཞེས་འཛེར། ། བྱང་ཆུབ་སྙིང་
བོར་འདུག་ན་བདེན་གཅིག་ཀྱང་། གྲུབ་པར་མ་མཐོང་བཞི་ལྟ་ག་ལ་ཞིག། ཅེས་པ་བཞིན་
ནོ དོན་དམ་པར་བདེན་པ་གཉིས་སུ་བཞག་པ་མེད་ཀྱང་ཐ་སྙད་དུ་ཡོད་དེ། སྣང་ཚུལ་
དང་གནས་ཚུལ་གཉིས་སུ་ངེས་པའི་ཕྱིར། སྔར་འདི་ནི་བདེན་པ་གཉིས་སུ་འདོད་ཅེས་པ་
བཞིན་ནོ། ཡང་ཁོ་ན་རེ། དེ་ལྟར་ཡང་བདེན་པ་གཉིས་སུ་བཞག་པའི་ཡ་གྱལ་ཀུན་རྫོབ་ཀྱི་
དངོས་པོ་རང་མཚན་པ་ཞིག་མེད་པར་ཀུན་རྫོབ་ཅེས་པ་གཞན་བློ་ཉིད་ཀྱིས་འཇོག་དགོས་ཤིང་།
དེས་བཞག་པས་དེར་འགྱུར་ན་སེམས་ཅན་རྣམས་མྱ་ངན་ལས་ག་ལ་འདའ་སྟེ་འདའ་བར་མི་
འགྱུར་ཏེ། སེམས་ཅན་གྱི་མཐའ་མ་ཟད་པ་དེ་སྲིད་དུ་བློ་མ་འཛད་ལ བློ་མ་ཟད་པ་དེ་སྲིད་
དུ་བློས་བཞག་པའི་ཀུན་རྫོབ་མི་འཛད་པས་གཟུང་འཛིན་གྱི་སྤྲོས་པ་ཐམས་ཅད་ཟད་པའི་མྱང་
འདས་ཞེས་པ་འདི་ནམ་ཡང་མི་སྲིད་དོ་ཞེ་ན། ནམ་ཡང་རྒྱུན་མི་ལྡོག་པའི་ཀུན་རྫོབ་ཀྱི་སྣང་བ་
འདི་ནི་གཞན་སེམས་ཅན་རྣམས་ཀྱི་རང་རང་གི་རྣམ་པར་རྟོག་པའི་སྤྲོས་བའི་དབང་གིས་སྣང་བ་
སྐྲ་ཤད་དང་རྨི་ལམ་ལ་སོགས་པ་ལྟ་བུ་སྟེ། དེ་ནི་མྱང་ངན་ལས་འདས་པ་པོ་རང་གི་ངོར་སྣང་
- 317-

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
བའི་ཀུན་རྫོབ་མིན་ཏེ དེས་ན་གཞན་གྱི་གཉིས་སྣང་སྤྲོས་པ་ཡོད་པས་གཅིག་མྱ་ངན་ལས་མི་
འདའ་བ་མ་ཡིན་ལ གཅིག་གི་གཟུང་འཛིན་དབྱིངས་སུ་ནུབ་པས་ཐམས་ཅད་ཀྱི་གཟུང་
འཛིན་མེད་པར་འགྱུར་པ་ག་ལ་ཡིན། གཉིད་ན་གཅན་གཟན་དང་ཆུ་བོ་སོགས་རྟོག་པའི་
དབང་གིས་བཞག་པ་མིན་པའི་ཡུལ་རང་མཚན་པ་མེད་ཀྱང་གཉིད་སད་པའི་གང་ཟག་སོ་སོ་བའི་
གཉིད་ཀྱི་སྣང་བ་འགགས་ཀྱི། གཞན་ལ་གཉིད་ཀྱང་སྣང་བ་ཡོད་ཀྱང་སད་པ་དེ་ལ་མི་གནོད་པ་
བཞིན་ནོ། ། འཇུག་པ་ལས། འདི་ན་ཇི་ལྟར་སད་བཞིན་ཇི་སྲིད་དུ། ། མ་སད་དེ་སྲིད་
དེ་ལ་གསུམ་པོ་ཡོད། ། སད་པར་གྱུར་ན་གསུམ་ཆ་ཡོད་མིན་ལྟར། ། གཏི་མུག་གཉིད་སད་
ལས་དེ་དེ་བཞིན་ནོ ། ཞེས་པ་བཞིན་ནོ ། དེས་ན་གཟུང་འཛིན་གཉིས་སྣང་གི་བག་
ཆགས་ཕྲ་བའང་ལྡོག་པའི་མྱ་ངན་ལས་འདས་པའི་དབྱིངས་སུ་སངས་རྒྱས་པའི་ཕྱིས་ན་ཡང་སྐྱེ་
སོགས་ཀུན་རྫོབ་ཀྱི་སྤྲོས་པ་དེ་ངེས་པར་ཡོད་ན་རང་ལ་ལྟོས་པའི་ཀུན་རྫོབ་བམ་སྤྲོས་པ་དེ་ཡོད་
ཀྱང་དེ་ལྟ་བུ་མིན་ན་ཀུང་རྫོབ་ཀྱི་སྤྲོས་པ་མཐའ་དག་མེད་པ་ཉིད་ཡིན་པས་མྱ་ངན་ལས་འདས་པ་
ཡིན་ཏེ། འཇུག་པ་ལས། ཤེས་བྱའི་བུད་ཤིང་སྐམ་པོ་མ་ལུས་པ། བསྲེགས་པས་ཞི་དེ་
རྒྱལ་རྣམས་ཆོས་སྐུ་སྟེ ། དེ་ཚེ་སྐྱེ་བ་མེད་ཀྱང་འགགས་པ་མེད།། སེམས་འགགས་པ་དེ་
སྐུ་ཡིས་མངོན་སུམ་མཛད། ། ཅེས་གསུངས་པ་བཞིན་ཏུ་སྐྱེ་སོགས་སྤྲོས་པའི་དྲ་པ་མ་ལུས་པ་
ཞི་བའི་བུད་ཤིང་ཟད་པའི་མེ་བཞིན་སེམས་སེམས་བྱུང་གི་རྒྱུ་བ་ལྷག་མ་མ་ལུས་པར་ལྡོག་སྟེ་ཆོས་
ཀྱི་དབྱིངས་སྣང་སྟོང་ཟུང་འཇུག་བརྗོད་དུ་མེད་པའི་ངང་དུ་ཆུ་ལ་ཆུ་བཞག་པ་བཞིན་དུ་གྱུར་བའི་
རང་བྱུང་གི་ཡེ་ཤེས་མཐའ་ཐམས་ཅད་དང་བྲལ་བ་ཤེས་བྱ་ཀུན་ཏུ་གཟིགས་ཀྱང་སྤྲོས་པའི་རང་
བཞིན་ཉེ་བར་ཞི་བ་ཁོ་ནའོ། འདིའི་སྐབས་སུ་སེམས་སེམས་བྱུང་གི་སྤྲོས་པ་ལྷག་མེད་དུ་
ལོག་པས་ན་ཡེ་ཤེས་མཐར་ཐུག་པ་མངོན་དུ་གྱུར་བ་དང་། རང་བྱུང་གི་ཡེ་ཤེས་ཉིད་བརྙེས་
པས་སེམས་འགགས་པ་གོ་པར་བྱ་སྟེ། སོ་སྐྱེའི་ཀུན་རྟོག་གིས་སྦགས་ནས་སྤྲོས་པའི་སེམས་མ་
འགགས་སམ་སྙམ་པ་དང་འགགས་པའི་རྗེས་སུ་ཡེ་ཤེས་མེད་པར་མར་མེ་ཤི་བ་ལྟར་བསམ་ན་
ནི་སངས་རྒྱས་ལ་སྐུར་འདེབས་ཆེན་པོ་ཡིན་པས་དེ་སྤང་བའི་ཕྱིར་ཟབ་མོའི་དོན་ལ་ངེས་པའི་ཤེས་
པ་བསྐྱེད་པར་བྱའོ། ། གཉིས་པ་ལ། བདེན་པ་མེད་ཀྱང་རྣམ་དཔྱོད་འཐད་པའི་ཚུལ།
བདེན་པར་གྲུབ་པའི་རྣམ་དཔྱོད་མི་འཐད་པའོ། ། དང་པོ་ནི། རྟོག་དང་བརྟག་པར་
སོགས་ཏེ། ཁྱོད་ལྟར་ན་ཤེས་བྱ་ཤེས་བྱེད་རང་བཞིན་མེད་པས་ན་རྣམ་པར་དཔྱོད་པའང་མི་
འཐད་པར་འགྱུར་རོ་ཞེ་ན། ཡུལ་ཅན་རྟོག་པ་དང་ཡུལ་བརྟག་པར་བྱ་བ་དག་གཉིས་པོ་ངོ་བོས་
མ་གྲུབ་ཀྱང་ཕན་ཚུན་བརྟེན་ཅིང་བལྟོས་ནས་བཞག་པ་ཙམ་ཡིན་ཏེ། དེས་ན་ཇི་ལྟར་
འཇིག་རྟེན་ན་མ་བརྟགས་ཉམས་དགའ་ཙམ་གྱི་གྲགས་པའི་ཐ་སྙད་ལ་བརྟེན་ནས་རྣམ་པར་
318-

སྤྱོད་འཇུག་འགྲེལ་བ་བྱང་ཆུབ་གཞུང ་གསལ་བྱེད་ཉི་ཟླའི་སྣང་བ།
དཔྱད་པ་ཐམས་ཅད་བརྗོད་པ་ཡིན་པས་ཆེས་འཐད་པ་དང་བཅས་པ་ཉིད་དོ། ཞེས་སོ
དེ་ལ་དེ་དག་ན་རེ། རྣམ་པར་བརྟགས་ཅིང་སྤྲོས་པའི་ཆོས་ཀུན་མི་བདེན་པར་རྟོགས་པའི་སླད་
དུ། གང་ཚེ་ཡུལ་ཐམས་ཅད་རང་བཞིན་གྱིས་མ་གྲུབ་པར་རྣམ་པར་དཔྱད་པ་མི་ཤེས་པའམ།
རྣམ་དཔྱོད་ཀྱིས་ནི་དཔྱོད་པར་བྱེད་ན། རྣམ་དཔྱོད་དེས་རང་གིས་རང་ཡུལ་དུ་བྱས་ནས་
དཔྱད་མི་ནུས་པས་དེ་ཚེ་རྣམ་དཔྱོད་དང་པོ་དེ་ཡང་ནི་གཉིས་པས་རྣམ་པར་དཔྱོད་དགོས་པ་ལ་
སོགས་པའི་ཕྱིར་ན་ཁྱོད་ཀྱི་རྣམ་དཔྱོད་ཐུག་པ་མེད་པར་འགྱུར་རོ་ཞེ་ན། དཔྱད་བྱ་ཆོས་ཐམས་
ཅད་བདེན་མེད་དུ་རྣམ་པར་དཔྱད་པར་བྱས་ན་སྐྱེ་བ་དང་སྐྱེ་མེད་ལ་སོགས་པའི་མཐའ་གང་དུ་
མི་གནས་པར་ངེས་པ་དེ་ཡི་ཚེ། རྣམ་དཔྱོད་ལ་ནི་འདི་ཞེས་གཟུང་པའི་རྟེན་ནམ་ཡུལ་ཡོད་པ་
མིན་ལ། ནམ་ཞིག་དམིགས་གཏད་ཀྱི་ཡུལ་ལམ་རྟེན་མེད་པ་དེའི་ཕྱིར་ན་ཡུལ་ཅན་དེ་མི་སྐྱེ་སྟེ་
སྤྲོས་པ་ཐམས་ཅད་ཞི་བས་ན། རྣམ་དཔྱོད་དེ་ཡང་ཆུ་ལ་རླབས་བཞིན་དུ་ཆོས་ཉིད་ཀྱི་ངང་དུ་
རང་བཞིན་གྱིས་མྱ་ངན་ལས་འདས་པར་བརྗོད་དོ། ། གཉིས་པ་ནི། གང་གི་ལྟར་ན་སོགས་ཏེ།
དངོས་པོར་སྨྲ་བ་གང་གི་ལུགས་ལྟར་དོན་ཤེས་འདི་གཉིས་བདེན་པ། དེ་ཉིད་ཤིན་ཏུ་དཀའ་
བར་གནས་ཏེ། སྒྲུབ་བྱེད་ཀྱི་ཚད་མ་མེད་པའི་ཕྱིར དེ་ཡང་གལ་ཏེ་ཤེས་པ་ཉིད་ཚད་མར་
གྲུབ་པའི་དབང་ལས་དོན་ཡོད་པར་གྲུབ་སྟེ་ཤེས་པ་ཚད་མ་འདི་ཉིད་ཀྱིས་ཡོད་པར་མཐོང་བས་སོ་
ཞེ་ན། ཤེས་པ་བདེན་པར་ཡོད་པ་ཉིད་ལ་རྒྱུ་མཚན་ནམ་རྟེན་ཅི་ཞིག་ཡོད་ཅེས་དྲིའོ། ། དེ་
ལ་ཤེས་པ་རང་གིས་དོན་དམ་པར་མི་གྲུབ་པ་ཤེས་པ་གཞན་གྱིས་བསྒྲུབས་ན་ཐུག་མེད་དུ་འགྱུར་
བར་སྒྲུབ་བྱེད་གཞན་མེད་ལ། འོན་ཏེ་ཤེས་བྱའམ་གཞལ་བྱ་བདེན་པ་ལས་ཤེས་པ་མངོན་སུམ་
པ་འདི་འཛིན་པས་གྲུབ་པོ་ཞེ་ན ཤེས་བྱ་ཡོད་པ་ལ་རྟེན་ཅི་ཡོད་ཅེས་དྲི དེའི་རྟེན་ཤེས་པ་
ཡིན་ཏེ། དོན་ཤེས་ཕན་ཚུན་གཅིག་གིས་གཅིག་སྒྲུབ་ཅེ་ན། དེ་འདྲའི་ཡོད་པ་དེ་ནི་འདི་ལྟ་སྟེ
རང་གི་ངོ་བོས་མ་གྲུབ་པར་ཕན་ཚུན་གཅིག་ལ་གཅིག་བལྟོས་པའི་དབང་གིས་ཡོད་པ་སྟེ་རིང་ཐུང་
བཞིན། དེའི་ཕྱིར་གང་རུ ག་སྒྲུབ་པ་ན་གཅིག་ཤོས་དཔེར་མི་རུང་སྟེ་དེ་མ་གྲུབ་པའི་ཕྱིར
དེས་ན་དོན་དམ་པར་གཉིས་ཀ་ཡང་ནི་མེད་པར་འགྱུར་ལ། གལ་ཏེ་བུ་མེད་ན་ཕ་ཡོད་པ་མིན་
ཏེ། ཕར་འཇོག་བྱེད་མེད་པས་སོ། ། དེ་ལྟར་ཕ་མིན་ན་བུ་ཉིད་གང་ལས་བྱུང་པ་ཡིན་ཏེ་རྒྱུ་
མེད་པའི་ཕྱིར་གཉིས་ཀ་མི་འཐད་དོ། ། ཇི་ལྟར་འཇོག་བྱེད་བུ་མེད་པར་ནི་དེའི་སྔོན་དུ་ཕ་
མེད་པ་དེ་བཞིན་འདིར་དོན་ཤེས་གཉིས་ལས་གང་བསྒྲུབ་བྱར་བྱས་པ་དེ་སྔ་མ་མ་གྲུབ་པ་བུ་ལྟ་བུ་
དེའི་སྔོན་དུ། དེའི་སྒྲུབ་བྱེད་གཅིག་ཤོས་ཕ་ལྟ་བུ་དེ་ཡོད་མི་སྲིད་པས་མཐར་གཉིས་ཀ་མེད་པ་
ཉིད་དོ ། ཞེས་སོ། ཡང་དེ་དག་འདི་སྙམ་དུ། འདི་ལྟར་ཕན་ཚུན་གྱི་དབང་གིས་གྲུབ་
པོ་ཞེས་མི་སྨྲ་སྟེ། འོན་ཀྱང་ཤེས་བྱའི་འབྲས་བུ་ཤེས་པ་ཡིན་ལ། དེས་ཤེས་བྱ་དེ་ཡོད་པར་ཅིས་
- 319

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
མི་རྟོགས་ཏེ། དཔེར་ན་མྱུ་གུ་ནི་ས་བོན་ལས་སྐྱེ་ཞིང་། ས་བོན་ཉིད་མྱུ་གུ་དེ་ཉིད་ཀྱིས་ཡོད་
པར་རྟོགས་པ་བཞིན་དུ་ཤེས་པའང་ཤེས་བྱ་ལས་སྐྱེ་ཞིང་ལྟོས་པ་ཡིན་ཡང་ཡུལ་ཅན་ཤེས་པ་ཡོད་
པ་ཡི། རྟགས་ལས་ཡུལ་ཤེས་བྱ་དེ་ཡོད་པར་ནི་ཅིས་མི་རྟོགས་ཏེ། ཅིས་ཀྱང་རྟོག སོ་ཞེ་ན
དཔེ་མི་མཚུངས་ཏེ། མྱུ་གུས་ས་བོན་རྟོགས་པ་ནི་མྱུ་གུ་རང་ཉིད་འབའ་ཞིག་གིས་རྟོགས་པ་མ་
ཡིན་ལ། མྱུ་གུ་ལས་གཞན་པའི་ཤེས་པ་ཡིས་མྱུ་གུ་ལ་རྗེས་སུ་དཔག་ནས་འདི་ལ་རྒྱུ་སྔོན་སོང་ས་
བོན་ཡོད་ཅེས་རྟོགས་པར་གྱུར་ན དེའང་ས་མྱུག་གཉིས་སོ་སོར་དམིགས་ནས་རྒྱུ་འབྲས་སུ་
ངེས་པའི་ཚད་མས་དེ་ལྟར་རྟོགས་ཀྱི རྒྱུ་འབྲས་ངེས་པའི་ཚད་མ་སྔོན་དུ་མ་སོང་བར་མྱུ་གུ་
མཐོང་བ་ཙམ་གྱིས་ནི་མ་ཡིན་ནོ། གང་གི་ཕྱིར་ཤེས་བྱ་དེ་རྟོགས་པར་བྱེད་པ་ལ། རྟགས་
ཤེས་པ་ཡོད་པ་ཉིད་རྒྱུ་མཚན་གང་ལས་རྟོགས་ཏེ། དོན་དམ་པར་རང་རིག་དང་གཞན་རིག་
གང་གིས་ཀྱང་མི་འགྲུབ་པའི་ཕྱིར་རོ། ། དེས་ན་དངོས་པོ་ཁས་ལེན་པའི་ཕྱོགས་ལ་ཐ་སྙད་
འཐད་དཀའ་ཞིང་། བཏགས་པར་ཁས་ལེན་པ་ལ ཆེས་འཐད་དོ་ཅེས་བསྟན་པའོ།
གཉིས་པ་ལ་རྒྱུ་མཚན་མ་མེད་པ། ངོ་བོ་སྟོང་བ་ཉིད། འབྲས་བུ་སྨོན་པ་མེད་པར་གཏན་ལ་
དབབ་པ་གསུམ། དང་པོ་ལ། ཕྱིན་ཅི་ལོག་དགག་པ་དང༌། ཡང་དག་པའི་དོན་བསྟན་པ་
གཉིས། དང་པོ་ལ། རྒྱུ་མེད་པ་དགག་པ། རྒྱུ་མིན་པ་རྒྱུ་རུ་འདོད་པ་དགག་པ་གཉིས
དང་པོ་ནི། རེ་ཞིག་འཇིག་རྟེན་སོགས་ཏེ། རྒྱང་འཕེན་པ་སོགས་ཇི་ལྟར་ཚེར་མའི་རྣོ་བ་དང་།
རྨ་བྱའི་མདོངས་བཀྲ་བ་ལ་སོགས་པ་བཞིན་དུ་སུས་ཀྱང་མ་བྱས་པར་སྲིད་པ་ངོ་བོས་བྱུང་ངོ་ཞེས་
ཟེར་རོ ། དེ་ལ་རེ་ཞིག་འཇིག་རྟེན་པའི་མངོན་སུམ་གྱིས་འབྲས་བུ་ཀུན་ལ་རང་སྐྱེད་བྱེད་ཀྱི་
རྒྱུ་རྣམས་ཐམས་ཅད་མཐོང་བ་ཡིན་གྱི་རྒྱུ་མེད་བཞིན་སྐྱེ་བ་ནི་མཐོང་མི་སྲིད་དེ རྣམ་འགྲེལ་
ལས གང་ཡོད་ཉིད་ན་གང་སྐྱེ་བའམ། ། གང་འགྱུར་ན་ཡང་རྣམ་འགྱུར་བ། ། དེ་ནི་དེ་
རྒྱུ་རབ་ཏུ་བརྗོད དེ་ནི་དེ་རྣམས་ལ་ཡང་ཡོད། ཅེས་པ་བཞིན་ནོ། ། འདིར་
མངོན་སུམ་ནི་མཚོན་པ་ཙམ་སྟེ་རྗེས་དཔག་ཀྱང་སྡུད་དོ། ། གལ་ཏེ་པདྨའི་སྡོང་བུ་དང་འདབ་
མ་ལ་སོགས་པ་སྣ་ཚོགས་པ་དག་རྒྱུ་ལ་མ་མཐོང་བས་དབྱེ་བ་སྣ་ཚོགས་ཀྱི་རྒྱུ་ཡོད་པ་དེ་མི་འཇའཐད་
སྙམ་ན། རྒྱུ་ལ་འབྲས་བུ་དངོས་སུ་གྲུབ་ན་རྒྱུ་འབྲས་སུ་ཅིར་འགྱུར་ཏེ། འོན་ཀྱང་པདྨའི་སྡོང་
བུ་ལ་སོགས་པ་རང་གི་ས་བོན་ལ་མ་བརྟེན་པར་མི་འབྱུང་ཞིང་ས་བོན་ལས་འབྱུང་བར་མཐོང་
བས་ན་འབྲས་བུའི་དབྱེ་བ་ནི་རྒྱུ་ཡི་དབྱེ་བས་བསྐྱེད་པ་ཡིན་པའི་ཕྱིར། འབྲས་བུ་སྣ་ཚོགས་པ་
བཞིན་དུ་རྒྱུའི་ནུས་པའི་དབྱེ་བའང་སྣ་ཚོགས་པར་གྲུབ་པོ། ། ཞེས་སོ ། དེ་འདྲ་བའི་རྒྱུ་
ཡི་དབྱེ་བ་སྣ་ཚོགས་ཡོད་པར་གང་གིས་བྱས་ཤེ་ན། གཞན་སུས་ཀྱང་མ་བྱས་ཏེ་འདི་ལྟར་ས་
བོན་དེའང་རང་གི་རྒྱུ་མེད་པར་འབྱུང་མི་སྲིད་པའི་ཕྱིར། སྔར་གྱི་རྒྱུ་ཡི་དབྱེ་བ་ཉིད་ལས་སོ།
- 320

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ཅིའི་ཕྱིར་འདི་ལ་ནུས་པ་སྣ་ཚོགས་ཡོད་ན་ད་ལྟའི་རྒྱུ་ནས་ཀྱི་ས་བོན་འདི་ཡིས་འབྲས་བུ་ནས་ཀྱི་མྱུ་
གུ་སྐྱེད་ཀྱི། སཱ་ལའི་མྱུ་གུ་མི་སྐྱེད་ཟེར་ན། ད་ལྟའི་ནས་ཀྱི་ས་བོན་འདིས་རང་དབང་བའི་ཚུལ་
དུ་ནུས་པ་སྣ་ཚོགས་གང་རུང་བཟུང་བ་ནི་མ་ཡིན་ཏེ། འདི་སྔར་གྱི་རྒྱུ་ཡི་མཐུ་ཉིད་ལས་རང་གི་
རིགས་འདྲ་བ་སྐྱེད་པའི་བདག་ཉིད་དུ་འཕང་པའི་ཕྱིར། འདི་ནི་དངོས་པོའི་ཆོས་ཉིད་དེ་སུས་
ཀྱང་འཁྲུགས་པར་ནུས་པ་མིན་ནོ། ། དེས་ན་རྒྱུ་མེད་པར་གྱུར་ན་རྟག་ཏུ་ཡོད་པའམ་མེད་
པར་ཐལ་བར་འགྱུར་ནའང་དངོས་པོ་རྣམས་ནི་ཡུལ་དུས་རེས་འགའ་བར་དམིགས་པའི་
ཕྱིར་རྒྱུ་ལྡན་དུ་གྲུབ་པོ། །
གཉིས་པ་ལ། ཤེས་ལྡན་དབང་ཕྱུག་རྒྱུ་ཡིན་པ་དགག ཤེས་མེད་བེམ་པོ་རྒྱུ་ཡིན་པ་
དགག་པའོ། དང་པོ་ལ། རྒྱུ་དབང་ཕྱུག་ལ་དཔྱད་པ། དེས་བསྐྱེད་པའི་འབྲས་བུ་ལ་
དཔྱད་པ། འབྲས་བུ་བསྐྱེད་ཚུལ་ལ་དཔྱད་པའོ། ། དང་པོ་ནི། དབང་ཕྱུག་ཅེས་པ་འགྲོ་
བའི་སོགས་ཏེ། དབང་ཕྱུག་པ་སོགས་ན་རེ། རྟག་པར་རང་བྱུང་གི་ཐམས་ཅད་མཁྱེན་པ་
དབང་ཕྱུག་གི་བློ་སྔོན་དུ་བཏང་ནས་འཇིག་རྟེན་ཐམས་ཅད་བྱེད་དོ་ཞེས་ཟེར་རོ། ། དབང་
ཕྱུག་ཅེས་འགྲོ་བའི་རྒྱུ་ཡིན་ན རེ་ཞིག་དབང་ཕྱུག་གི་ངོ་བོ་གང་ཡིན་སྨྲོས་ཤིག་ཅེས་དྲིས་པས་
སོ། ། འབྱུང་བ་ཆེན་པོ་རྣམས་ཡིན་ནོ་ཞེ་ན། དེ་ལ་འབྱུང་བ་ལས་འབྱུང་འགྱུར་གྱི་འབྲས་བུ་
རྣམས་སྐྱེ་བ་དེ་ལྟ་མོད་དེ་དེ་རྒྱུ་ཡིན་པར་ཁོ་བོའང་འདོད་པས་ཁྱོད་ཀྱིས་དབང་ཕྱུག་ཅེས་མིང་
བཏགས་ཤིང་བདག་ཅག་འབྱུང་བ་ཞེས་བཏགས་པའི་མིང་གི་ཁྱད་པར་ཙམ་སྟེ་མིང་ཙམ་ལ་ཡང་
སྐྱེ་བོའི་འདོད་པས་གང་འདོད་སྦྱར་བཏུབ་པའི་ཕྱིར་དབང་ཕྱུག་སྒྲུབ་པའི་ཚེགས་ཆེན་པོ་འདིས་
ཅི་ཞིག་བྱ་སྟེ་ངལ་བ་འདི་བྱ་མི་རིགས་སོ།། འོན་ཀྱང་ཁྱོད་ཀྱི་དབང་ཕྱུག་ནི་རྟག་གཅིག་
མཆོད་འོས་ལ་སོགས་པའི་ཁྱད་པར་དང་ལྡན་པར་འདོད་ན། ས་སོགས་འདི་རྣམས་ནི་དུ་མ་
དང་མི་རྟག་པ་དང་བློ་ཡི་གཡོ་བ་མེད་པ་དང་མཆོད་བྱའི་ལྷ་མིན་ཞིང་། རྐང་པ་སོགས་
ཀྱིས་བགོམ་པར་བྱ་བ་ཉིད་ཡིན་གྱི་གུས་པའི་ཡུལ་མིན་པ་དང་། མི་གཙང་བ་དང་ལྡན་པའང་
ཡིན་པས་འབྱུང་བ་དེ་ནི་དབང་ཕྱུག་ཉིད་མ་ཡིན་ཏེ དབང་ཕྱུག་དེ་ལས་བཟློག་པའི་མཚན་
ཉིད་ཅན་དུ་འདོད་པས་སོ། ། དབང་ཕྱུག་ནམ་མཁའ་ཡིན་ནོ་ཞེ་ན་མིན་ཏེ། འབྲས་བུ་སྐྱེད་
པའི་བྱེད་རྩོལ་གྱི་གཡོ་བ་མེད་པའི་ཕྱིར་བདག་ཀྱང་མིན་ཏེ་སྔར་ནས་བཀག་ཟིན་པའི་ཕྱིར་རོ། །
དབང་ཕྱུག་དེའི་ངོ་བོ་ནི་ཚུར་རོལ་མཐོང་བས་བསམ་པར་མི་ནུས་པས་སྐྱོན་དེ་དག་མེད་ཅེ་ན།
དབང་ཕྱུག་བསམ་པར་བྱ་བ་མིན་པ་ཡི་བྱེད་པོ་ཡང་མིན་ཏེ། དེ་བསམ་པར་བྱ་བ་མིན་ན་དེ་
བྱེད་པོ་ཡིན་ཞེས་བརྗོད་པས་ཅི་ཞིག་བྱ་སྟེ། བརྗོད་པ་ནི་བསམ་ཤིང་ཤེས་ནས་བརྗོད་དགོས་
ཤིང་། ཇི་ལྟ་བུ་ཡིན་པ་ཅི་ཡང་མ་ཤེས་པར་དེ་བྱེད་པོར་སུ་ཞིག་གིས་བརྗོད། རྒྱུ་བྱེད་པོ་མ་
321 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཤེས་ན་འབྲས་བུ་འདི་རྣམས་དེས་བསྐྱེད་པར་འདོད་པ་གང་ཞིག་ཡིན བསྐྱེད་བྱ་དང་སྐྱེད་
བྱེད་སོ་སོར་ཤེས་ཤིང་རྒྱུ་འབྲས་ངེས་ནས་བརྗོད་དགོས་ཀྱི། གཞན་དུ་མོ་གཤམ་གྱི་བུ་སོགས་
ཀྱང་བྱེད་པོར་ཐལ་ལོ ། གཉིས་པ་ནི བདག་ནི་དེ་དང་སོགས་ཏེ དབང་ཕྱུག་དེས་
བསྐྱེད་པའི་འབྲས་བུ་ནི་རྟག་པ་བདག་ལ་སོགས་པ་ཡིན་ནམ། མི་རྟག་པ་ཤེས་པ་སོགས་ཡིན།
དང་པོ་ལྟར་བདག་ལ་སོགས་པ་ཡིན་ནོ་ཞེ་ན། འབྲས་བུའི་ཆ་བདག་ཡིན་ན་ནི། དེ་དང་ས་
སོགས་ཀྱི་རྡུལ་ཕྲན་དང་། རྒྱུ་དབང་ཕྱུག་རང་གི་ངོ་བོའ མ་རྟག་པར་འདོད་པ་མིན་ནམ། རྒྱུ་
འབྲས་གཉིས་ཆར་རྟག་པ་དེ་བསྐྱེད་བྱ་དང་སྐྱེད་བྱེད་དུ་ཇི་ལྟར་རུང་སྟེ་རྒྱུ་བསྐྱེད་པའི་བྱ་བ་དང་
བྲལ་ཞིང་འབྲས་བུ་སྐྱེ་བའི་ཁྱད་པར་དང་བྲལ་བའི་ཕྱིར གཉིས་པ་ལྟར སྔོར་སྣང་གི་ཤེས་
པ་སོགས་ནི་ཤེས་བྱ་ཡུལ་སྔོ་སོགས་དམིགས་རྐྱེན་སོགས་ལས་སྐྱེ་བ་དང་། ཐོགས་མེད་ནས་རྒྱུད་
ལ་ཡང་ཡང་བྱུང་བའི་ཚོར་བ་བདེ་སྡུག་ནི་སྔོན་གྱི་ལས་ལས་ཡིན་པ་དེ་བས་ན་དབང་ཕྱུག་དེས
འབྲས་བུ་གང་ཞིག་སྐྱེད་པ་སྨྲོས་ཤིག་ཅེས་དེས་བསྐྱེད་པའི་འབྲས་བུ་མི་སྲིད་པའི་ཕྱིར། མདོར་
ན་རྟག་པ་ལ་རྒྱུ་མེད་ལ། མི་རྟག་པ་རང་གི་རྒྱུ་ལས་བྱུང་བས་དབང་ཕྱུག་གིས་ཅིའང་མ་བྱས་ཏེ།
རྣམ་འགྲེལ་ལས། མཚོན་དང་སྨན་སོགས་འབྲེལ་བ་ལས། ། ནག་པའི་རྨ་དང་འདྲུབས་ཡིན་
ན ། འབྲེལ་མེད་སྡོང་དུམ་ཅི་ཡི་ཕྱིར། རྒྱུ་ཉིད་དུ་ནི་རྟོགས་མི་བྱེད། ཅེས་པ་
བཞིན་ནོ། གསུམ་པ་ནི། རྒྱུ་ལ་ཐོག་མ་སོགས་ཏེ། རྒྱུ་དབང་ཕྱུག་ཉིད་ལ་ཐོག་མ་ཡོད་པ་
མིན་ན དངོས་རྒྱུ་ནུས་པ་ཐོག་མེད་ཡོད་པའི་ཕྱིར་འབྲས་བུའི་ཐོག་མ་ག་ལ་ཡོད་དེ། དེ་ལྟར་
ན་འབྲས་བུ་འདི་ནི་འདི་ཙམ་ན་ཡོད་ཀྱི་འདིའི་སྔོན་དུ་མ་བྱུང་ཞེས་བཞག་པར་མི་ནུས་པར་ཐོག་
མེད་ནས་ཡོད་དགོས་ཀྱི རེས་འགའ་བར་དམིགས་པ་མི་འཐད་དོ། དེས་ན་ད་ལྟའི་སྐྱེས་
པ་དང་བུད་མེད་འདི་དག་ཀྱང་སྔོན་ཐོག་མེད་ནས་ཡོད་པར་ཐལ་ལོ། དེ་ལ་དབང་ཕྱུག་
གིས་སྣོད་བཅུད་འདི་དག་རིམ་ཅན་དུ་བྱས་པས་ན་འབྲས་བུ་ཁ་ཅིག་བྱེད་ལ་ཁ་ཅིག་མི་བྱེད་པའི་
སྐབས་ཡོད་པས་སྐྱོན་མེད་སྙམ་ན། དབང་ཕྱུག་གི་འབྲས་བུར་གྱུར་ཏོ་ཅོག་ཀུན་དུས་རྟག་ཏུ་
ཅིའི་ཕྱིར་བྱེད་པ་མིན་ཏེ འབྲས་བུ་ཐམས་ཅད་ཀྱི་རྒྱུ་དབང་ཕྱུག་ཁོ་ན་ཡིན་པ་གང་ཞིག་དང
ཕྱུག་དེ་ནི་རྐྱེན་གཞན་ཅི་ལའང་བལྟོས་པ་མིན་ན་འབྲས་བུ་ཐམས་ཅད་སྐྱེ་བའི་དུས་རྟག་ཏུ་ཚང་
བས་འབྲས་བུ་ཅི་ཕྱིར་མི་སྐྱེ་སྟེ རྣམ་འགྲེལ་ལས མ་ཚང་མེད་རྒྱུ་དེ་ལ་ནི། ། འབྲས་བུ་
གང་གིས་ལྡོག་པར་འགྱུར། ། ཞེས་པ་བཞིན་ནོ། ལྷན་ཅིག་བྱེད་རྐྱེན་སོ་སོ་ལ་བལྟོས་སོ་
ཞེ་ན། ལྷན་ཅིག་བྱེད་རྐྱེན་ཀྱང་དུས་ཀུན་ཏུ་མི་ཚང་བ་ག་ལ་སྲིད་དེ། དབང་ཕྱུག་དེས་བྱས་པ་
མིན་པའི་དངོས་པོ་གཞན་ཡོད་པ་མིན་ན། དབང་ཕྱུག་དེས་འབྲས་བུ་བསྐྱེད་པ་འདི་རྒྱུ་གཞན་
གང་ལ་ལྟོས་པར་འགྱུར་ཏེ། དེ་ནི་མི་འཐད་དོ། གལ་ཏེ་རྐྱེན་གཞན་ལ་ངེས་པར་བལྟོས་ན་
322-

སྤྱོད་འཇུག་འགྲེལ་བ་བྱང་ཆུབ་གསལ་བྱེད་ཉི་ཟླའི་སྣང་བ
རྒྱུ་རྐྱེན་ཚོགས་པ་དེ་ཉིད་རྒྱུ་ཡིན་པར་འགྱུར་གྱི། དབང་ཕྱུག་རྒྱུ་མིན་ཏེ་དེའི་རྒྱུ་མཚན་རྒྱུ་རྐྱེན་
ཚོགས་པ་ན་འབྲས་བུ་མི་སྐྱེ་བའི་དབང་མེད་ཅིང་རྒྱུ་རྐྱེན་དེ་མེད་
དབང་ཕྱུག་ལའང་
སྐྱེ་དབང་མེད་པས་སོ ། དེས་ན་རྒྱུ་རྐྱེན་ལས་སྐྱེ་བར་མཐོང་བཞིན་དོན་མེད་དབང་ཕྱུག་ཀྱང་
རྒྱུར་རྟོག་ན་རྒྱུ་ཐུག་མེད་དུ་འགྱུར། རྣམ་འགྲེལ་ལས། གང་དག་ཡོད་ན་གང་འགྱུར་ཉིད།
དེ་དག་ལས་གཞན་་ཡི་རྒྱུ། ། རྟོག་པ་ཡིན་ན་ཐམས་ཅད་ལ ། རྒྱུ་རྣམས་ཐུག་པ་མེད་པ་
འགྱུར། ཞེས་གསུང ་བཞིན་ནོ། གལ་ཏེ་དབང་ཕྱུག་འདིས་འབྲས་བུ་བྱེད་པའི་ཚེ་
ཚོགས་པ་ལ་ལྟོས་སུ་ཆུག་ཀྱང་ཚོགས་པའི་དབང་གིས་གཞན་ལ་སྡུག་བསྔལ་བ་སོགས་རང་
གིས་མི་འདོད་བཞིན་དུ་བྱེད་ན་གཞན་གྱི་དབང་ཅན་དུ་ཐལ་ལ། འབྲས་བུ་རྣམས་ཇི་ལྟར་
འདོད་པ་བཞིན་དུ་འདོད་པའི་དབང་གིས་བྱེད་ནའང་འདོད་པ་ལ་རག་ལས་ཤིང་འདོད་པའི་
ལྕགས་ཀྱུས་ཟིན་པའི་གཞན་དབང་ཅན་དུ་འགྱུར་རོ། ། གཞན་ཡང་འདི་སྣོད་བཅུད་ཀྱི་བྱེད་
པོ་ཡིན་དུ་ཆུག་ནའང་ཁྱོད་འདོད་པའི་དབང་ཕྱུག་ག་ལ་ཡིན་ཏེ་འབྲས་བུ་བྱེད་པ་དང་ལྡན་ན་མི་
རྟག་པས་ཁྱབ་པའི་ཕྱིར། རྟག་པ་ནི་དོན་བྱེད་པས་སྟོང་བ་ཁོ་ན་ཡིན་ནོ། ། གཉིས་པ་ནི།
གང་དག་རྡུལ་ཕྲན་སོགས་ཏེ། མུ་སྟེགས་དཔྱོད་པ་བ་གང་དག་རྡུལ་ཕྲན་རྟག་པ་འཇིག་རྟེན་གྱི་
རྒྱུར་སྨྲ་བ་དེ་དག་ཀྱང་ནི་སྔར་རྡུལ་ཕྲ་རབ་བཟློག་ཟིན་པས་འདིར་འཆད་མི་དགོས་སོ། །
ཡང་གྲངས་ཅན་པ་ནི། གཙོ་བོ་རྟག་པ་འགྲོ་བ་ཡི་རྒྱུ་ཡིན་པར་ནི་གྲངས་ཅན་པ་རྣམས་འདོད་
ཅིང་དེའ ང་སྙིང་སྟོབས་དང་རྡུལ་དང་མུན་པ་ཞེས་བྱ་བའི་ཡོན་ཏན་གསུམ་པོ་ཀུན་ཏུ་མ་
མཉམ་པར་གནས་པ་ནི། རྣམ་འགྱུར་གྱི་རྒྱུ་གཙོ་བོ་ཞེས་བྱར་རབ་ཏུ་བརྗོད་དེ། ཆ་མི་མཉམ་
པར་གྱུར་བ་ན་འགྲོ་བ་སྣ་ཚོགས་པའི་རྣམ་འགྱུར་བྱུང་བ་ཡིན་པར་བརྗོད་དོ། དེ་ལས་གཙོ་བོ་
གཅིག་བདེན་ལ་ཡོན་ཏན་གྱི་རང་བཞིན་གསུམ་ཡོད་པ་ཉིད་ནི་འགལ་ཏེ་གསུམ་ཡོད་ན་གཅིག་
རིགས་པ་མིན་པའི་ཕྱིར། དེས་ན་རྟག་གཅིག་ཏུ་གྱུར་བའི་རང་བཞིན་ནམ་གཙོ་བོ་དེ་ཡོད་པ་
མིན་ནོ། ། དེ་བཞིན་ཡོན་ཏན་གསུམ་དག་ཀྱང་ཡོད་པ་མིན་ཏེ། དེ་ལ་ཡང་སོ་སོར་རྣམ་པ་
གསུམ་ཀའི་ཆ་ཡོད་པའི་ཕྱིར་ཏེ། གལ་ཏེ་མེད་ན་རང་བཞིན་གྱི་ངང་ཚུལ་ལས་འདས་པར་
འགྱུར་རོ། ། རྒྱུ་ཡོན་ཏན་མེད་ན་དེ་ལས་བྱུང་བའི་རྣམ་འགྱུར་སྒྲ་སོགས་ཀྱང་ཡོད་པར་འདོད་
པ་ཉིད་ཤིན་ཏུ་རྒྱང་རིང་དུ་འགྱུར་བའམ་ཡོད་པ་དང་འབྲལ་བར་འགྱུར་ཏེ། འཇིམ་པ་མེད་
པའི་བུམ་པ་བཞིན་ནོ ། གཞན་ཡང་ཚོར་བ་ནི་སེམས་ཉིད་དུ་ཚད་མས་གྲུབ་ན། སེམས་
མེད་གོས་ལ་སོགས་པ་ལ་བདེ་སོགས་ཡོད་པ་སྲིད་པའང་མིན་ལ། དངོས་པོ་སྒྲ་ལ་སོགས་པ་
རྣམས་བདེ་སོགས་དེའི་རྒྱུའི་རང་བཞིན་ཡིན་པས་མི་སྐྱོན་ཞེ་ན དོན་དམ་པར་དངོས་པོ་
རྣམས་རྣམ་པར་དཔྱད་དེ་མེད་པར་བཀག་ཟིན་པ་མིན་ནམ་ཏེ་བཀག་ཟིན་ལ་ཐ་སྙད་དུ་རང་གིས་
323

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཁས་བླངས་པ་དང་འགལ་ཏེ་ཁྱོད་ཀྱི་སྣམ་སོགས་ཀྱི་རྒྱུ་ཡང་བདེ་སོགས་སུ་འདོད་པ་ཉིད་ཡིན་ལ།
སྣམ་སོགས་ཀྱི་འབྲས་བུའང་བདེ་སོགས་སུ་འདོད་པས་གང་སྣམ་སོགས་བསྐྱེད་པའི་རྒྱུའང་འདི་
ཡིན་ལ སྣམ་སོགས་ཀྱིས་བསྐྱེད་པའི་འབྲས་བུའ ང་འདི་ཡིན་པ་ནི་བཞད་གད་ཀྱི་གནས་ཏེ་མི་
འདི་འདྲའི་ཕ་ཡང་ཡིན་ལ་བུ་ཡང་ཡིན་ཞེས་བརྗོད་པ་བཞིན་ནོ། ། བདེ་སོགས་དུ་མ་ཡོད་ན་
ནི་རང་བཞིན་གཅིག་ཡིན་པ་ཉམས་སོ ། མངོན་སུམ་དང་ཡང་འགལ་ཏེ བདེ་སོགས་དེ་
ལས་སྣམ་སོགས་འབྱུང་བའང་ནམ་ཡང་མེད་དེ། འདི་ལྟར་སྣམ་བུ་དང་ཙན་དན་གྱི་ཕྲེང་བ་
སོགས་ལས་ནི་བདེ་སོགས་དམིགས་པ་ཡིན་པའི་ཕྱིར། དེས་ནས་སྣམ་བུ་ལ་སོགས་པ་དེ་རྡུལ་ཕྲ་
བའི་ཆ་ཤས་སུའ ང་རང་གྲུབ་པ་མེད་པའི་ཕྱིར་ན་དེ་ལས་བྱུང་བའི་བདེ་སོགས་ནི་གཞན་དུ་ཡན་
གར་བར་གནས་པ་མེད་དོ། ། ཁོ་ན་རེ། བདེ་སོགས་ནི་སྣམ་སོགས་ལ་ལྟོས་མི་དགོས་ཏེ་གཙོ་
བོའི་རང་བཞིན་རྟག་པ་ཉིད་ཡིན་ནོ་ཞེ་ན། བདེ་སོགས་རྟག་པ་ཉིད་དུ་ནམ་ཡང་མི་ལྡོག་པར་
དམིགས་པར་ཐལ་ཏེ། བདེ་སོགས་དམིགས་སུ་རུང་བ་གང་ཞིག སྔར་གྱི་རང་བཞིན་ལས་
གཡོ་མི་སྲིད་པའི་ཕྱིར། དེ་ལྟ་ནའང་རྟག་པར་ནམ་ཡང་དམིགས་པ་ཞིག་ཡོད་པ་མ་ཡིན་པས་མི་
འཐད་དོ། གལ་ཏེ་བདེ་སོགས་རྟག་ཏུ་ཡོད་ཀྱང་གསལ་བ་དང་མི་གསལ་བའི་ཁྱད་པར་ཡོད་
པ་ཉིད་ཡིན་པས་ན་རྟག་ཏུ་དམིགས་པར་མ་ངེས་ཤེ་ན། བདེ་སོགས་གཏན་མི་གསལ་ན་ནི་སུས་
ཀྱང་མི་ཤེས་པས་ཡོད་པར་ཡང་མི་རུང་ལ་དེ་ལྟར་ཁྱོད་ཁས་ཀྱང་མི་ལེན་མོད། སྐབས་འགའ་
ཞིག་ཏུ་བདེ་སོགས་གསལ་བ་ཞིག་ཡོད་པ་ཉིད་ན་ནི། དུས་རྟག་ཏུའ ང་མྱོང་བ་ཅིའི་ཕྱིར་འཛིན་
པ་མ་ཡིན་ཏེ། བདེ་སོགས་དམིགས་སུ་རུང་ཞིང་དམིགས་པའི་ཡུལ་དུ་ཁྱབ་ཅིང་རྟག་པར་
གནས་པའི་ཕྱིར་མིག་ལྡན་གྱི་མདུན་ན་མར་མེ་བཞིན། གལ་ཏེ་བདེ་སོགས་རགས་པ་གསལ་བ་
དེ་ཉིད་ཕྲ་མོར་གྱུར་ནས་མི་གསལ་བ་ནུས་པའི་ངོ་བོར་ཡོད་པ་དེ་མྱོང་མི་ནུས་ཞེ་ན། བདེ་
སོགས་རྟག་གཅིག་དེ་ནི་རགས་པ་དང་ཕྲ་བའི་གནས་སྐབས་མི་འདྲ་བའི་འགལ་བ་གཉིས་ཀའང་
ཇི་ལྟར་ཡིན་པར་འགྱུར། གལ་ཏེ་སྔར་གྱི་རགས་པའི་མཚན་ཉིད་དོར་ནས་གཞན་ཕྲ་བར་
འགྱུར་བས་ན་སྐྱོན་མེད་ཅེ་ན། ཕྲ་རགས་ཀྱི་ངོ་བོར་གྱུར་པའི་བདེ་སོགས་དེ་དག་མི་རྟག་པར་
གྲུབ་པ་ཉིད་དོ། ། བདེ་སོགས་གསལ་བ་དག་སྔ་མའི་གནས་སྐབས་དོར་ནས་གཞན་དུ་གྱུར་
པར་ཁས་ལེན་ན། དེ་བཞིན་དངོས་པོ་དེ་ཉིད་ཉེར་ལྔ་བོ་ཐམས་ཅད་ནི་ཀུན་ཀྱང་མི་རྟག་པ་
ཉིད་དུ་ཅིས་མི་འདོད་དེ་གང་ཡང་རྟག་ཏུ་སྣང་ཚུལ་གཅིག་ཁོ་ནར་དམིགས་པ་ནི་མི་སྲིད་པའི་
ཕྱིར་རོ ཞེས་སོ། ། གལ་ཏེ་ཕྲ་རགས་སུ་འགྱུར་ཀྱང་བདེ་བའི་རང་བཞིན་མ་དོར་བས་
རྟག་པ་ལས་མི་ཉམས་ཞེ་ན། རགས་པ་དང་བདེ་བ་དེ་གཉིས་ཐ་དད་དམ་གཅིག་ཡིན། དང་
པོ་ལྟར་ན་རགས་པ་འགགས་ཀྱང་བདེ་བ་གསལ་བ་མི་འགགས་པར་རྟག་ཏུ་མྱོང་དགོས་ལ།
324

སྤྱོད་འཇུག་འགྲེལ་ཀསལ་བྱེད་ཉི་ཟླའི་སྣང་བ
རགས་པ་དེ་ཉིད་བདེ་བ་ལས་གཞན་མིན་པར་གཅིག་ཏུ་འདོད་ན་བདེ་བ་གསལ་བར་ཏེ་ངེས་པར་
མི་རྟག་པ་ཉིད་དུ་གྲུབ་པོ། ། དེ་ལ་ཁོ་ན་རེ། བདེ་བ་མི་གསལ་བར་གྱུར་ཀྱང་གཙོ་བོའི་ཀློང་
དུ་ནུས་པའི་ངོ་བོར་བག་ལ་ཞ་བ་ཡིན་ཅིང་སླར་གསལ་བ་ན་སྔར་ཡོད་དེ་མངོ ་གྱུར་བ་ཙམ་
ཡིན་ཏེ། གལ་ཏེ་སྔར་གཏན་མེད་པ་འགའ་ཡང་ནི་སྐྱེ་བར་རིགས་པ་མིན་ཏེ་མེད་པའི་ཕྱིར།
དཔེར་ན་འཇིམ་པ་ལས་རི་བོང་གི་རྭ་བཞིན། དེས་ན་གང་སྣང་བའི་ལམ་དུ་གྱུར་ཕན་ཆད་དེ་
རང་བཞིན་གྱིས་གཙོ་བོའི་ཀློང་ན་ཡོད་པས་ཁྱབ་འདོད་ན། འབྲས་བུ་ཐམས་ཅད་རྒྱུ་དུས་
ནས་ཡོད་ན་རྟག་ཏུ་མི་དམིགས་པ་ཅིའི་ཕྱིར་ཡིན་ཅེས་དྲིའོ། ། དེ་ལ་བློའི་ཡུལ་དུ་སྔར་མི་
གསལ་བ་ཕྱིས་གསལ་བ་ཙམ་ཡིན་ཏེ མུན་ཁང་གི་བུམ་པ་མར་མེ་ལས་གསལ་བ་བཞིན་ནོ་ཞེ་
ན། ཁྱོད་ཀྱི་རྩ་བའི་རིགས་པ་ཉམས་ཏེ། གསལ་བ་ནི་རྒྱུ་དུས་ནས་མེད་པར་གསར་དུ་སྐྱེ་བར་
ནི་ཁྱོད་མི་འདོད་པའམ་ཁས་མ་བླངས་ཀྱང་དོན་ལ་དེ་ལྟར་གནས་པ་ཉིད་དེ། གསལ་བ་རྒྱུ་དུས་
ན་ཡོད་ན་གསལ་མི་གསལ་གྱི་ཁྱད་པར་ཡང་བཞག་ཏུ་མེད་དེ་དང་པོ་ནས་གསལ་བར་ཐལ་ལོ།
དེས་ན་རང་གི་ཁས་བླངས་ནང་འགལ་ལོ ། ཡང་རིགས་པ་དང་འགལ་ཏེ གལ་ཏེ་རྒྱུ་ལ་
འབྲས་བུ་དངོས་སུ་གནས་ན། ཟན་ཟ་བ་ན་ཁྱོད་མི་གཙང་བ་ཟ་བར་འའགྱུར་ལ གཞན་ཡང་
ཁྱོད་རས་ཀྱི་རིན་གྱིས་རས་བལ་གྱི་ས་བོན་ཉོས་ལ་དེའི་ནང་ནས་རས་ཕྱུངས་ཏེ་གོས་སུ་བགོ་བར་
གྱིས་ཤིག་དང་། ཁྱོད་ཀྱི་གྲུབ་མཐའ་གྲུབ་པོ། ། ཞེས་སོ། དེ་ལ་ཁོ་ན་རེ། དོན་དུ་རྒྱུ་
ལ་འབྲས་བུ་ཡོད་ཀྱང་རྨོངས་པའི་རབ་རིབ་ཀྱིས་མིག་བསླད་པའི་འཇིག་རྟེན་རྨོངས་པས་མ་
མཐོང་ངོ་ཞེ་ན། རྒྱུ་ལ་འབྲས་བུ་གནས་པའི་དེ་ཁོ་ཉིད་ཤེས་པའི་གྲངས་ཅན་པའི་སྟོན་པ་རྣམས་
ཀྱིས་བཞག་པ་དེ་ཉིད་ཤེས་པ་དེ་འཇིག་རྟེན་པ་ལ་ཡང་ནི་ཡོད་པ་ཡིན་ན་རྒྱུ་ཚང་བས་ཅི་སྟེ་མཐོང་
བ་མ་ཡིན ཁྱོད་ལྟར་ན་སྤྱིར་དེ་ཉིད་ཤེས་པའི་ཤེས་པ་འབྲས་བུར་གྱུར་དེ་སེམས་ཅན་ཀུན་ལ་
ཡོད་དགོས་ཤིང་། རྒྱུ་ལ་འབྲས་བུ་གནས་དངོས་སུ་འདོད་པ་གྲངས་ཅན་གྱི་རྣམ་གཞག་ཁས་
ལེན་པའང་ཡོད་པ་ཡིན་ན་དེ་དག་གིས་ཀྱང་ཟན་ཟ་ཞིང་མི་གཙང་བ་མི་ཟ་ལ། གོས་འདོད་
པས་རས་ཉོ་ཞིང་རས་བལ་གྱི་ས་བོན་དོན་དུ་གཉེར་བར་མ་མཐོང་བས་ཡུལ་དུས་གང་ན་ཡང་དེ་
ཁོ་ན་ཉིད་ཀྱི་རྣམ་གཞག་ཁྱེད་ཀྱིས་བྱས་པ་དེ་བཞིན་ལོངས་སྤྱོད་པ་མ་མཐོང་བས་གནོད་དོ་ཞེས་
སོ ། ཁོ་ན་རེ། འཇིག་རྟེན་པའི་མཐོང་བ་ཚད་མ་ཉིད་མིན་པས་དེས་གནོད་པ་མེད་དོ་ཞེ་
འོ་ན་འཇིག་རྟེན་པས་འབྲས་བུའི་རང་བཞིན་གསལ་བ་མངོན་དུ་མཐོང་བའང་རྫུན་པར་
འགྱུར་ཏེ་བདེན་པ་མ་ཡིན་ལ་དེ་རྫུན་ན་རྒྱུ་འདི་ལ་འབྲས་བུ་འདི་ཡོད་དེ་ཕྱིས་མངོན་དུ་གསལ་
བའི་ཕྱིར་ཞེས་པ་དོན་མེད་པར་འགྱུར་རོ། ། དེ་དག་ན་རེ། གལ་ཏེ་འཇལ་བྱེད་རྫུན་པ་ཡིན་
པས་གཞལ་བྱ་མི་འགྲུབ་ན་དབུ་མ་པ་ཁྱོད་འཇལ་བྱེད་ཀྱི་ཚད་མའི་ཤེས་པའང་དོན་དམ་པར་ཚད་
325

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
མར་གྲུབ་པ་མིན་ན་དེས་གཞལ་བའི་གྲུབ་པའི་མཐའ་རྣམ་པར་བཞག་པའང་རྫུན་པར་མི་འགྱུར་
རམ། དེ་ལྟར་ན་རྣམ་དཔྱོད་ཀྱི་ཚད་མ་རྫུན་པ་དེས དེ་ཁོ་ན་ཉིད་དུའམ་དོན་དམ་པར་ན་
སྟོང་བ་ཉིད་དོ་ཞེས་གཞལ་ཞིང་བཅད་ནས་སྟོང་བ་ཉིད་དུ་སྒོམ་པའང་གཏན་ཚིགས་དེའི་ཕྱིར་མི་
འཐད་པར་འགྱུར་རོ་ཞེ་ན། འདིར་བདག་ཅག་གིས་ཚད་མས་གྲུབ་དོན་སྟོང་ཉིད་ཅེས་་་་་་
དམིགས་གཏད་ཀྱི་ཡུལ་བདེན་གྲུབ་ཅིག་ལ་གྲུབ་མཐའ་འཆའ་བ་ནི་མེད་དེ། གང་གི་ཕྱིར་ན
བརྟག་པར་བྱ་བའི་དངོས་པོ་བུམ་སོགས་ལྟ་བུ་དེ་ལ་མ་རེག་པའམ་མ་བརྟེན་པར་ནི་བུམ་མེད་ལྟ་
བུ་དངོས་པོ་དེ་ཡི་དངོས་མེད་ཡན་གར་དུ་ནམ་ཡང་འཛིན་པ་མ་ཡིན་ཏེ དེ་ཕྱིར་བུམ་མེད་
དང་བུམ་པའི་སྟོང་བ་ལྟ་བུའི་རྣམ་གྲངས་པའམ་ཉི་ཚེ་པའི་སྟོང་བ་དེའང་གཞན་དངོས་པོ་དེ་
བཀག་པའམ་བསལ་བའི་ཆ་ཡིན་པས། འདི་ལྟར་རང་བཞིན་གྱིས་རྫུན་པའི་དངོས་པོ་གང་
ཡིན་པ་དེ་ཡི་དངོས་མེད་ཀྱང་གསལ་བར་ཏེ་དེ་ངེས་པར་རྫུན་པ་ཡིན་པར་འདོད་དོ། ། འོ་ན་
དངོས་པོ་དེ་ཀུན་མེད་ཅེས་བསྒོམས་པས་ཅི་བྱ་སྟེ དངོས་ཡོད་དངོས་མེད་གཉིས་ཀ་རྫུན་པར་
མགོ་མཉམ་ཞིང་གཉིས་ཀ་ཡང་དག་པ་མིན་པའི་ཕྱིར་ཞེ་ན། རེ་ཞིག་ཐོག་མེད་ནས་གོམས་པའི་
དངོས་ཞེན་གྱིས་སྲིད་པར་འཆིང་བར་བྱེད་པ་དེའི་གཉེན་པོར་དངོས་པོ་རང་བཞིན་མེད་པར་
གོམས་པ་ཙམ་སྟེ། དངོས་དངོས་མེད་གཉིས་ཆར་རྫུན་པ་དེས་ན་ཇི་ལྟར་རྨི་ལམ་དུ་བུ་བྱུང་ནས་
ཤི་བ་རྨིས་ཏེ་སྡུག་བསྔལ་པ་ལ། བུ་དེ་མེད་སྙམ་པའི་རྣམ་རྟོག་ནི་བུ་དེ་ཡོད་སྙམ་པའི་རྣམ་པར་
རྟོག་པ་ཡི་གེགས་ཡིན་ལ་དེ་ཡང་རྫུན་པ་ཡིན་པ་བཞིན་ནོ། དེས་ན་ཤིང་གཉིས་ཟུང་དུ་
བདར་བའི་མེས་ཤིང་གཉིས་ཀ་བསྲེགས་པ་བཞིན་དུ་ས་ཀུན་བདེན་མེད་དུ་རྣམ་པར་དཔྱད་
པའི་ཤེས་རབ་ཀྱི་མེས་དངོས་དངོས་མེད་དུ་བཞག་པའི་དམིགས་པའི་གཏད་སོ་ཐམས་ཅད་ཀྱི་
ནགས་འཐིབ་པོ་མ་ལུས་པ་བསྲེགས་ནས་སྤྲོས་པ་ཐམས་ཅད་ཞི་བའི་ཡེ་ཤེས་ལ་གནས་པའི་ཚེ་ན་
ཁས་ལེན་ཐམས་ཅད་དང་བྲལ་བའི་དབུ་མ་ཆེན་པོ་ཡིན་ནོ། ། དེ་སྐད་དུའང་མདོ་ལས། དེ་
ལྟར་སྤྱོད་པའི་བྱང་ཆུབ་སེམས་དཔའ་མཁས་གསལ་བ། ། ཆགས་པ་བཅད་ནས་འགྲོ་ལ་
མི་ཆགས་པ་མེད་པར་འགྲོ། ཉི་མ་སྒྲ་གཅན་གཟའ་བྲལ་ལྷང་ངེར་འདུག་པ་དང་
བཏང་རྩྭ་དང་ཤིང་དང་ནགས་ཚལ་བསྲེགས་པ་བཞིན། ཆོས་རྣམས་ཐམས་ཅད་རང་་
བཞིན་དག་ཅིང་ཡོངས་དག་པར བྱང་ཆུབ་སེམས་དཔའ་ཤེས་རབ་ཕ་རོལ་ཕྱིན་ལྟ་ན།
བྱེད་པ་པོ་ཡང་མི་དམིགས་ཆོས་ཀུན་མི་དམིགས་ཏེ། ། འདི་ནི་ཤེས་རབ་ཕ་རོལ་ཕྱིན་མཆོག་
སྤྱོད་པ་ཡིན ། ཞེས་དང་དབུ་མའི་བསྟན་བཅོས་ལས་ཀྱང་ཡོད་ཅེས་བྱ་བ་རྟག་པར་
འཛིན མེད་ཅེས་བྱ་བ་ཆད་པར་ལྟ། ། དེ་ཕྱིར་ཡོད་དང་མེད་པ་ལ། ། མཁས་པས་
གནས་པར་མི་བྱའོ ཞེས་གསུངས་སོ། ། གཉིས་པ་ནི། དེ་བས་དེ་ལྟར་སོགས་ཏེ
- 326-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ཡང་དག་པའི་དོན་བསྟན་པ། རྒྱུ་མཚན་དེ་བས་དེ་ལྟར་རྣམ་པར་དཔྱད་པས་དངོས་པོ་འགའ་
ཡང་རྒྱུ་མེད་པ་ཡོད་པ་མ་ཡིན་ལ། རྒྱུ་རྟག་པ་ལས་ཀྱང་མི་སྐྱེ་སྟེ། ཕྱིའི་ཆོས་ཐམས་ཅད་ནི་ས་
བོན་ལས་མྱུ་གུ་ལ་སོགས་པ་བཞིན་དུ་རང་རང་གི་རྒྱུ་རྐྱེན་ལ་བརྟེན་ཏེ་འབྱུང་ལ ནང་གི་སྐྱེ་
མཆེད་ནི་མ་རིག་པ་ནས་རྒ་ཤིའི་བར་དུ་ལུ་གུ་རྒྱུད་དུ་བརྟེན་ནས་སྐྱེའོ། དེ་འདྲའི་དངོས་པོ་
རང་རང་གི་རྒྱུ་རྐྱེན་དེ་དག་སོ་སོ་བའམ་ཐམས་ཅད་འདུས་པ་ཡི་རྐྱེན་རྣམས་ལ་ཡང་ནི་འབྲས་བུ་
གནས་པ་མ་ཡིན་ཏེ རེ་རེ་བས་སྐྱེད་པར་མི་ནུས་ལ འདུས་པ་ལ་ཡང་རྒྱུ་རྣམས་ས་གཞན་
དུ་གྱུར་པ་ཅུང་ཟད་མེད་དོ། ། འབྲས་བུ་སྣང་བའི་ཚེ་རྒྱུ་རྐྱེན་དེ་དག་ཞན་ཞིག་ནས་
འོང་བའང་མ་ཡིན་ལ། རྒྱུ་ལས་ངོ་བོ་ཉིད་ཀྱིས་ཐ་དད་པའི་འབྲས་བུ་ཞིག་རྒྱུ་ལ་བརྟེན་ནས་
གྲུབ་ཟིན་འདིར་གནས་པའང་མ་ཡིན་ཞིང་འགག་པའི་ཚེ་འདི་ནས་གཞན་ཞིག་ཏུ་འགྲོ་བ་
ཞིག་མ་ཡིན་ཏེ། དེ་ཕྱིར་ཆོས་ཐམས་ཅད་ནི་རང་བཞིན་གྱིས་རྒྱུས་སྟོང་བའོ ། ཞེས་སོ །
འདི་ལ་སོ་སོ་བ་ཞེས་པས་བདག་སྐྱེ་དང་གཞན་སྐྱེ་དགག་པ་དང༌འདུས་པ་ཞེས་གཉིས་ཀ་
ལས་སྐྱེ་བ་བཀག་པ་སྟེ་མུ་བཞི་པོ་བཀག་པར་ཡང་བཤད་དོ། ། གཉིས་པ་ནི རྨོངས་པས་
བདེན་པར་སོགས་ཏེ། .རྨོངས་པས་བདེན་པར་གང་བྱས་པའི་ཕྱི་ནང་གི་དངོས་པོ་འདི་ཀུན་སྒྱུ་
མ་ལས་ནི་ཁྱད་པར་ཅི་ཡོད་ལ་ཅི་ཡང་མེད་དེ། སྒྱུ་མའི་སྤྲུལ་བའི་རྟ་གླང་ལ་སོགས་པ་གང་ཡིན་
པ་དང་། རྒྱུ་རྣམས་ཀྱིས་ནི གང་སྤྲུལ་བའི་དངོས་པོ་གང་ཡིན་པ་དེ་ནི་གང་ནས་འོངས་པར་
གྱུར་ཅིང་གང་དུ་འགྲོ་བའང་བརྟག་པར་གྱིས་ཤིག་དང་དེ་གཉིས་མཚུངས་པ་ངེས་པར་
མཐོང་བར་འགྱུར་ཏེ། འདི་ལ་བདེན་པ་ཞིག་ཡོད་ན་སྣང་བའི་ཚེ་གཞན་ཞིག་ནས་འདིར་
འོངས་ཤིང་འགག་པའི་ཚེ་འདི་ནས་གཞན་ཞིག་ཏུ་འགྲོ་དགོས་ནའང་སྔ་ཕྱིའི་མཐར་ཅི་ཡང་
མེད་པ་ལ། འབྲས་བུ་གང་ཞིག་རང་སྐྱེད་བྱེད་ཀྱི་རྒྱུ་གང་དག་ནི་ཉེ་བའམ་ཚོགས་པར་གྱུར་བ་
ན་རྒྱུ་དེ་ཁོ་ན་ཡི་སྟོབས་ཀྱིས་རང་གི་བདག་ཉིད་མཐོང་བར་འགྱུར་གྱི་རྒྱུ་དེ་མེད་ན་རང་གི་རང་
བཞིན་དུ་འགྲུབ་པའི་ཚུལ། སྲིད་པ་མིན་པ་དེས་ན་གཞན་དུ་རྒྱུ་རྐྱེན་གྱི་བཅོས་བུ་གཟུགས་
བརྙན་དང་མཚུངས་པ་དེ་ལ་རང་གི་ངོ་བོས་གྲུབ་པའི་བདེན་པ་ཉིད་ཇི་ལྟར་ཡོད་དེ་མེད་དོ།
དེ་ལྟར་ན་རྟེན་ཅིང་འབྲེལ་བར་འབྱུང་བ་རྟག་ཆད་འགྲོ་འོང་ཡོད་མེད་ཀྱི་མཐའ་དང་བྲལ་བའི་
རང་བཞིན་སྒྱུ་མའི་དཔེ་བརྒྱད་ལ་སོགས་པའི་ཚུལ་དུ་ཤེས་པར་བྱ་སྟེ། སྡུད་པ་ལས། བྱང་
ཆུབ་སེམས་དཔའ་གང་ཞིག་རྟེན་ཅིང་འབྲེལ་འབྱུང་ལ། སྐྱེ་མེད་ཟད་པ་མེད་པར་ཤེས་རབ་
འདི་ཤེས་ཏེ། ། ཉི་མ་སྤྲིན་མེད་འོད་ཟེར་འཕྲོ་བས་མུན་བསལ་ལྟར ། མ་རིག་འཐིབས་པོ་
བཅོམ་ནས་རང་བྱུང་འཐོབ་པར་འགྱུར། ཞེས་གསུངས་པ་བཞིན་ནོ། ། གསུམ་པ་ནི
དངོས་པོ་ཡོད་པར་གསུངས་ཏེ། འབྲས་བུ་ལ་བརྟགས་ན་བསྐྱེད་པར་བྱ་བ་དེ་ཡོད་པ་ཞིག་གམ་
327

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
མེད་པ་ཞིག་ཡིན། འབྲས་བུ་དེ་ཉིད་དངོས་པོ་རང་བཞིན་གྱིས་ཡོད་པར་གྱུར་བ་ལ་རྒྱུ་ཡིས་
དགོས་པ་ཅི་ཞིག་ཡོད་དེ དེ་གཉིས་ཕན་ཚུན་རྒྱུ་འབྲས་སུ་མི་རུང་ངོ་། འོན་ཏེ་འབྲས་བུ་
དེ་ནི་མེད་པ་ཞིག་རྒྱུས་བསྐྱེད་དོ་ཞེ་ན། འབྲས་བུ་རང་གི་ངོ་བོ་མེད་པ་ཙམ་ཡིན་ན་ཡང་དེ་ལ་རྒྱུ་
ཡི་དགོས་པ་ཅི་ཞིག་ཡོད་དེ མེད་པ་ལ་སྤྱིར་རྒྱུ་མེད་ཅིང་རང་ཉིད་མེད་པའི་ངོ་བོར་གནས་
ཟིན་པས་སོ། གལ་ཏེ་མེད་པ་ཙམ་པོ་དེ་རྒྱུས་བསྐྱེད་པ་ནི་མིན་ཀྱང་རྒྱུ་འདིས་འབྲས་བུ་
མེད་པ་ཉིད་ཡོད་པའི་དངོས་པོར་བྱེད་དོ་སྙམ་ན དེ་མི་ནུས་ཏེ་རྒྱུ་བྱེ་བ་བརྒྱ་ཕྲག་ཅིག་ཚོགས་
པའི་རྒྱུ་ཡིས་ཀྱང་ཆོས་གང་ཞིག་དངོས་པོ་མེད་པ་དེ་དངོས་པོ་ཉིད་དུ་བསྒྱུར་དུ་མེད་དེ། རྒྱུ་ཅི་
ཚོགས་ཀྱང་རི་བོང་གི་རྭ་ཡོད་པར་བསྒྱུར་མི་ནུས་པ་བཞིན་ཏེ། མེད་པ་གང་གི་ཡང་བལྟོས་བྱར་
མི་འགྱུར་རོ། ། དངོས་མེད་དངོས་པོར་བསྒྱུར་དུ་མེད་པའི་རྒྱུ་མཚན་ཡང་། དངོས་མེད་ཀྱི་
དངོས་པོ་མ་དོར་བཞིན་དུ་འགྱུར་བ་དང་། དང་པོ་ནས་འགྱུར་བ་གཉིས་ཀ་མི་འཐད་པའི་ཕྱིར་
ཏེ། འདི་ལྟར་མེད་བཞིན་པའི་གནས་སྐབས་དེ་ན་ནི་དངོས་པོ་ཇི་ལྟར་ཡིན་ཏེ་མིན་ལ། དེ་
གཉིས་ཕན་ཚུན་སྤངས་ཏེ་གནས་པའི་ཕྱིར དངོས་མེད་དོར་ནས་དངོས་པོར་གསར་དུ་འགྱུར་
བ་གཞན་ཡང་གང་ཞིག་ཡིན་ཏེ། དེ་མི་སྲིད་པ་ནི། འདི་ལྟར་རང་གི་ངོ་བོ་མེད་པར་གནས་པ་
དེ་ནི། མེད་བཞིན་པའི་ཚེ་ན་དངོས་ཡོད་སྲིད་པ་མིན་ན་དེ་ལ་དངོས་པོ་ཡོད་པར་ནམ་ཞིག་
འགྱུར་ཏེ་མི་འགྱུར་ལ། དངོས་པོར་སྐྱེས་བར་མ་གྱུར་བར་དེ་སྲིད་དུ་ནི་དངོས་མེད་དང་ནི་
འབྲལ་བར་མི་འགྱུར་ཞིང་། དངོས་མེད་རང་གི་མཚན་ཉིད་དང་ནི་མ་བྲལ་ན་སྟེ་མ་དོར་བཞིན་
དུ་དངོས་པོ་ཡོད་པའི་སྐབས་ནམ་ཡང་མི་སྲིད་པས་ན་དངོས་མེད་དངོས་པོར་ཇི་ལྟར་འགྱུར་ཏེ་
འགྱུར་མི་རིགས་སོ། ། དེས་ན་དངོས་མེད་ཉིད་ཡིན་བཞིན་དུ་དངོས་པོར་འགྱུར་བ་མི་སྲིད་ན།
དངོས་མེད་དངོས་པོར་བསྒྱུར་བ་ཞེས་པ་ཚིག་ཙམ་སྟེ་གང་དངོས་མེད་ཡིན་པ་ཙམ་གྱིས་དངོས་པོ་
ཡོངས་སུ་སྤངས་བར་གྱུར་བའི་ཕྱིར དེ་དེར་གྱུར་བ་ནི་མེད་དོ། གྱུར་བ་མེད་ཀྱང་ཡོད་
པར་ཡོངས་སུ་འཛིན་ནམ་མྱུ་གུ་ལ་སོགས་པ་འདི་དག་མོ་གཤམ་གྱི་བུར་ཡོངས་སུ་གྱུར་བར་ལྟ་
བར་བྱོས་ཤིག དངོས་མེད་དངོས་པོར་མི་འགྱུར་བ་དེ་བཞིན་དངོས་པོའ ང་མེད་པར་འགྱུར་བ་
མིན་ཏེ དེ་གཉིས་ཕན་ཚུན་སྤངས་པས་ན་རིགས་པ་དངོས་མེད་ཀྱི་སྐབས་སུ་བཤད་པ་འདིར་
ཡང་བསྒྱུར་ཏེ་ཤེས་པར་བྱ་ཆོག་པའི་ཕྱིར། གལ་ཏེ་དངོས་པོ་དེ་དངོས་པོ་མེད་པར་འགྱུར་ན།
དེ་དངོས་དངོས་མེད་ཀྱི་རང་བཞིན་གཉིས་སུ་གྲུབ་པར་ཐལ་པར་འགྱུར་བའི་ཕྱིར་རོ། ། དེ་
ལྟར་ན་དེ་ཁོ་ན་ཉིད་དུ་འགག་པ་ཡོད་པ་མིན་ཞིང་། དངོས་པོའང་བདེན་པར་ཡོད་པ་མིན་པ་
དེ་ཡི་ཕྱིར་འགྲོ་བ་འདི་དག་ཐམས་ཅད་དུ་ནི་དུས་གསུམ་པོ་རྟག་ཏུའང་མ་སྐྱེས་ཤིང་མ་འའགགས་
པ་ཉིད་དོ ། དེ་ལྟ་ནའང་སྲིད་པ་སྣ་ཚོགས་པའི་འགྲོ་བར་སྣང་བ་འདི་ནི་སྣང་ཡང་མི་བདེན་
- 328

སྤྱོད་འཇུག་འགྲེལ་བ་བྱང་ཆུབ ཟླའི་སྣང་བ།
པ་རྨི་ལམ་ལྟ་བུ་སྟེ རིགས་པས་རྣམ་པར་དཔྱད་ན་ཚུགས་ཐུབ་པའི་སྙིང་བོ་མེད་པས་ཆུ་ཤིང་
དང་འདྲ་བ་ཡིན་ནོ དེའི་ཕྱིར་མྱ་ངན་ལས་འདས་པ་དང་མ་འདས་པའང་དེ་ཁོ་ན་
ཉིད་དུ་ནི་ཁྱད་པར་མེད་དེ་གང་བཅིངས་པ་མེད་ལ་གྲོལ་བ་མེད་པར་རྟག་ཏུ་མཉམ་པ་ཉིད་ཁོ་
ནར་གནས་པའི་ཕྱིར་རོ
གཉིས་པ་སྟོང་ཉིད་རྟོགས་པའི་བྱེད་ལས་ལ། རང་གི་ཆོས་བརྒྱད་མགོ་སྙོམས་པ་དང་
གཞན་ལ་བརྩེ་བ་རྩོལ་མེད་དུ་འབྱུང་བའོ། དང་པོ་ནི དེ་ལྟར་སྟོང་བའི་སོགས་ཏེ དེ་
ལྟར་རང་བཞིན་གྱིས་སྟོང་བའི་དངོས་པོ་རྣམས་ལ་རྙེད་སོགས་ཐོབ་པ་ཅི་ཡོད་ཤོར་པ་ཅི་ལ་ཡོད་
དེ། དེ་བཞིན་དུ་གང་གིས་རིམ་གྲོར་བྱས་པའམ། ཡོངས་སུ་བརྙས་པའང་ཅི་ཞིག་ཡོད།
བདེ་བའམ་སྡུག་བསྔལ་གང་ལས་ཡིད་མི་དགའ་བར་ཇི་ཡོད་དགའ་བར་ཡང་ཅི་ཞིག་ཡོད དེ་
ཁོ་ན་ཉིད་དུ་ནི་རིགས་པས་བཙལ་བར་བྱས་ན གང་ཟག་སུ་ཞིག་སྲེད་ཅིང་ཡུལ་གང་ལ་སྲེད
ལེགས་པར་དཔྱད་ནས་གསོན་པའི་འཇིག་རྟེན་འདི་ནི་གང་ཞིག་སྲིད་པ་འདིར་ནི་ཇི་ལྟར་འཆི་
བར་འགྱུར་ཏེ། ཚེ་ཕྱི་མ་འབྱུང་འགྱུར་གང་ཡིན་པ་དང་། སྔ་མ་བྱུང་བར་གྱུར་བ་གང་ཡིན་ལ་
གཉེན་དང་བཤེས་ཀྱང་། གང་ཞིག་ཡིན་ཏེ་ཆོས་ཐམས་ཅད་ནམ་མཁའ་དང་འདྲ་བར་ནི་
གནས་ལུགས་དཔྱོད་པའི་བློ་ཅན་བདག་འདྲ་བས་ཡོངས་སུ་བཟུང་བར་བྱས་ནས་ཆོས་བརྒྱད་
མགོ་སྙོམས་པར་གྱིས་ཤིག་ཅེས་སོ ། གཉིས་པ་ནི། བདག་ཉིད་བདེ་བར་སོགས་ཏེ
འདི་ལྟར་འགྲོ་བ་བདག་ཉིད་བདེ་བར་འདོད་པ་རྣམས་ནི་དགྲ་ལ་འཐབ་པ་དང་། གཉེན་ལ་སྤྲོ་
བའི་རྒྱུ་དག་གིས་ཡིད་རབ་ཏུ་འཁྲུག དང་དགའ་བར་བྱེད་ཅིང་འདོད་པ་མ་གྲུབ་པའི་མྱ་
ངན་དང་འདོད་པའི་དོན་དུ་འབད་རྩོལ་དང་གཞན་ལ་རྩོད་པ་དང་། བདག་གཞན་ལུས་ཕན་
ཚུན་གཅོད་པ་དང་འབིགས་པ་དང༌། གཞན་ཡང་སྒོ་གསུམ་གྱི་སྡིག་པ་མང་པོ་དག་གིས་ནི་ཉེ་
བར་བསྒྲུབས་པའི་འབྱོར་བ་ཤིན་ཏུ་ཚེགས་ཆེན་པོ་ཅན་དག་གིས་འཚོ་བར་བྱེད་ལ་དོན་ཆུང་ཚེ་
འདིའི་ཕུན་ཚོགས་ཀྱིས་ཡིད་བསླུ་ཞིང་དུས་འདའ་བར་གནས་སོ། ། འགྲོ་བ་འདི་རྣམས་རེས་
བསོད་ནམས་ཀྱི་སྟོབས་ལས་བདེ་འགྲོ་མཐོ་རིས་ཀྱི་འཇིག་རྟེན་རྣམ་པ་མང་པོ་དག་ཏུ་ཡང་དང་
ཡང་དུ་འོངས་ཏེ་འདོད་པའི་བདེ་བ་མང་པོ་ལ་སྤྱད་སྤྱད་ནས་སྡིག་པའི་འབྲས་བུའི་ཤི་ནས་ངན་
སོང་གསུམ་གྱི་སྡུག་བསྔལ་ནི་ཡུན་རིང་ཞིང་ཤིན་ཏུ་མི་བཟད་པ་རྣམས་སུ་ལྟུང་པར་འགྱུར་ཞིང་
མཐོ་དམན་བདེ་སྡུག་ངེས་པ་མེད་པའི་སྲིད་པའི་སྐྱེ་བ་བརྒྱུད་མར་གཡོ་ཞིང་འཕྱན་པར་འགྱུར་བ་
ཡིན་ལ དེ་འདྲའི་སྲིད་པ་རྣམས་ན་ནི་ཕྱིན་ཅི་ལོག་འདོད་རྨོངས་སྲེད་པའི་གཡང་ས་ཤིན་ཏུ་
མང་ཞིང་སྲིད་པ་དེར་ནི་བདག་ལྟའི་ངང་ཚུལ་ཅན་ཕྱིན་ཅི་ལོག་གི་ཆོས་དངོས་པོ་བདེན་པར་
ཞེན་པ་དེ་ཁོ་ན་ཉིད་མིན་པའི་རང་བཞིན་འདི་འདྲ་བ་ཡིན་པས། དེར་ཡང་ཕན་ཚུན་འགལ་
- 329

༄༅།། གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བའི་དབང་གིས་ན་སྲིད་ཁོ་ན་ཉིད་མཐོང་བ་འདི་འདྲ་བ་མེད་དེ མུན་པའི་ཀློང་དུ་སྣང་
བ་བཞིན་ནོ ། དེ་ཉིད་ཀྱི་སྣང་བ་དང་བྲལ་བའི་སྲིད་པ་དེར་ཡང་དཔེ་མེད་མི་བཟད་པའི་
སྡུག་བསྔལ་གྱི་རྒྱ་མཚོ་དུས་དང་ཕྱོགས་ཀྱི་ཕ་མཐའ་ལས་འདས་པ་སྟེ་མཐའ་མེད་པ་ཉིད་ཀྱི་རང་
བཞིན་དུ་གནས་པར་གྱུར་ཅིང་། དེར་ནི་འགྲོ་བ་རྣམས་སྲིད་པའི་ལས་ཉོན་གྱི་དབང་དྲག་པོས་
ཟིལ་གྱིས་མནན་ནས་དེ་ལྟར་བ་སྒྲུབ་པ་ལ་སྟོབས་ཆུང་ཞིང་དེར་ནི་དགེ་བ་སྒྲུབ་པའི་རྟེན་
དལ་འབྱོར་གྱི་ཚེ་ཡང་ཐུང་བ་ཉིད་ཡིན་ལ དེར་ཅུང་ཟད་གནས་པའི་སྐབས་སུ་ཡང་ཡུན་རིང་
བོར་གསོན་པའི་བྱ་བ་ལས་ཀྱི་རིམ་གྲོ་སྣ་ཚོགས་དང་ནད་མེད་ཀྱི་བྱེད་པ་སྨན་སོགས་བསྟེན་
པ་དང་། བཀྲེས་པ་དང་། ངལ་བ་དང་། གཉིད་དང་ཕྱི་ནང་གི་ཉེར་འཚེ་སྣ་ཚོགས་དང་
དེ་བཞིན་དུ་བྱིས་པའི་སྐྱེ་བོ་དང་འགྲོགས་པ་སོགས་དོན་མེད་ཀྱི་བྱ་བས་ཚེ་ནི་དོན་མེད་པར་མྱུར་
དུ་འདའ་ཡི སྲིད་པ་ལས་གྲོལ་བའི་རྒྱུ་དེ་ཁོ་ན་ཉིད་ཀྱི་དོན་ལ་བློས་རྣམ་པར་དཔྱོད་ལ་
རྙེད་པར་དཀའ་ཞིང་འཁོར་བའི་གནས་དེར་ཡང་རྣམ་གཡེང་གོམས་པ་ཤུགས་དྲག་པོ་
ཀླུང་བཞིན་དུ་འབབ་པ་ནི་གློ་བུར་དུ་བཟློག་པའི་ཐབས་ནི་ག་ལ་ཡོད་ཅིང་། དེར་མ་ཟད་དེར
ཡང་ངན་སོང་ཆེན་པོར་ནི་ལྟུང་ཕྱིར་ལྷའི་བུའི་བདུད་ལ་སོགས་པ་ནག་པོའི་རྩ་ལག་རྣམས་ནི་
བརྩོན་པར་བྱེད་ཅིང་དེར་ནི་རྟག་ཆད་ཀྱི་ལྟ་བ་སོགས་ལོག་པའི་ལམ་མང་ཞིང་ཡང་དག་
པའི་ལམ་མ་ནོར་བ་འདིའོ་ཞེས་དམིགས་རྣམ་བྱེད་པའི་ངེས་པ་མི་སྐྱེ་བར་ཐེ་ཚོམ་ལས་ཀྱང་བརྒལ་
དཀའ་སྟེ། ཐེ་ཚོམ་གཅོད་པའི་ཕྱི་ནང་གི་རྐྱེན་རྙེད་དཀའ་བའི་ཕྱིར་དང་། དེ་ལྟར་ཡང་དག་
པའི་ཆོས་ཀྱི་སྣང་བ་མ་རྙེད་པར་ཤི་ན། སླར་ཡང་དལ་བ་རྙེད་དཀའ་ཞིང་། སངས་རྒྱས་
འཇིག་རྟེན་དུ་འབྱུང་བ་རྙེད་པ་ཤིན་ཏུ་དཀའ་བ་དང་། དེའི་བསྟན་པ་ལ་ནན་ཏན་བྱས་ནས་
རང་རྒྱུད་ཀྱི་ཉོན་མོངས་པའི་ཆུ་བོ་སྤང་བའི་དུས་ཐོབ་པར་དཀའ་སྟེ། ཨེ་མ་སྡུག་བསྔལ་གཅིག་
ནས་གཅིག་ཏུ་བརྒྱུད་པར་འགྱུར་རོ ། དེ་ལྟར་ཤིན་ཏུ་སྡུག་བསྔལ་ན་ཡང་རང་ཉིད་སྡུག་
བསྔལ་གྱི་ནང་དུ་བྱིང་བ་མི་མཐོང་པར་སྲིད་པ་ལ་ཞེན་པ་གང་ཡིན་པ་དང་སྡུག་བསྔལ་གྱི་ཆུ་
བོར་གནས་པ་འདི་དག་ལ་དམིགས་ནས་ཀྱི་ཧུད་མྱ་ངན་བྱ་བར་འོས་སོ། ། དཔེར་ན་འགའ་
ཞིག་བསིལ་བའི་རེག་བྱ་འདོད་པས་ཡང་ཡང་ཁྲུས་བྱས་ཏེ། ཡང་ཚ་བ་འདོད་པའི་ཡང་ཡང་མེ་
ནང་དུ་འཇུག་པ་སྤེལ་མར་བྱེད་པ་མཐོང་ན། ཀྱེ་མ་སྐྱེས་བུ་འདི་སྙིང་རྗེ་ཞེས་སེམས་པ་དེ་ལྟར་
ཤིན་ཏུ་སྡུག་བསྔལ་བར་གནས་ཀྱི་སྲེད་པས་དྲངས་ནས་བདག་ཉིད་བདེ་བར་རློམ་བཞིན་དུ།
དེ་ལྟར་རྒ་བ་དང། འཆི་བ་འོང་རྒྱུ་མེད་པ་བཞིན་དུ་བག་བརྐྱངས་ཏེ་རོལ་བའི་སྤྱོད་པས་གནས་
པ་རྣམས་ལ། དང་པོ་ཉིད་དུ་འཆི་བདག་བཟློག་ཏུ་མེད་ཅིང་བརྩེ་བ་མེད་པས་བསད་པར་བྱས་
ནས། ངན་སོང་དུ་ལྟུང་བའི་སྡུག་བསྔལ་མི་བཟད་པ་འོང་བར་འགྱུར་རོ། ། དེ་ལྟར་དེ་ཁོ་ན་
330-

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
ཉིད་ཀྱི་དོན་མཐོང་བ་དང་བྲལ་བས་ནི སྲིད་པའི་སྡུག་བསྔལ་གྱི་མེས་གདུངས་པ་རྣམས་ལ་
བསོད་ནམས་ཚད་མེད་པའི་སྤྲིན་ལས་ལེགས་པར་བྱུང་བའི་རང་གི་བདེ་བའི་འཚོག་ཆས་སམ་ཡོ་
བྱད་ཟས་གོས་གནས་མལ་ལ་སོགས་པ་ཅི་འདོད་པའི་ཚོགས་ཀྱིས་དེ་དག་གི་སྡུག་བསྔལ་ཞི་བ་བྱེད་
པར་བདག་ནམ་ཞིག་ཏུ་འགྱུར་སྙམ་དུ་བསམ་པ་ནི་གནས་སྐབས་ཀྱི་བདེ་བ་དང་། ཡང་ངེས་
ལེགས་ཀྱི་དབང་དུ་བྱསས་ཏེ་ནམ་ཞིག་འཁོར་གསུམ་གྱི་དམིགས་པ་མེད་པའི་ཚུལ་ཏུ་སེམས་ཅན་གྱི་
དོན་ལ་གུས་ཤིང་ཤིན་ཏུ་སྤྲོ་བས་བསོད་ནམས་ཀྱི་ཚོགས་མཐའ་ཡས་པ་བསགས་ཏེ། རང་ཉིད་
ཀྱིས་ཆོས་ཐམས་ཅད་ཀྱི་དེ་ཁོ་ན་ཉིད་མངོན་དུ་བྱས་ནས། བདེན་ཞེན་གྱི་དམིགས་པ་ཁོ་ནའི་
དབང་གིས་འཁོར་བའི་གནས་སུ་ཕུང་པར་གྱུར་བའི་སེམས་ཅན་རྣམས་ལ་དེའི་གཉེན་པོ་ཆོས་
ཐམས་ཅད་དམིགས་པ་མེད་པར་སྟོན་པའི་སྟོང་བ་ཉིད་ནི་སྟོན་པར་འགྱུར་ན་ཅི་མ་རུང་ཞིང་།
དེ་ལྟར་འགྱུར་བར་བྱའོ་ཞེས་སྙིང་རྗེ་ཆེན་པོ་བསྐྱེད་དོ། ། རང་ཉིད་ཀྱིས་ཆོས་ཐམས་ཅད་
བདེན་མེད་དུ་མཐོང་ནས་གཞན་བདེན་འཛིན་གྱི་དབང་གིས་འཁོར་བ་རྣམས་ལ་ནམ་ཡང་མི་
གཏོང་བའི་སྙིང་རྗེ་ཆེན་པོ་ཤུགས་ཀྱིས་འབྱུང་ཞིང་འདི་ནས་ཇི་སྐད་གསུངས་པ་ལྟ་བུའི་སེམས་སྐྱེ་
བ་ཡང་ཆོས་ཉིད་དོ།
གཉིས་པ་ལེའུའི་མཚན་ནི་། བྱང་ཆུབ་སོགས་ཏེ ཤེས་རབ་ཀྱི་ཕ་རོལ་ཏུ་ཕྱིན་པ་སྟོན་
པའི་ལེའུ་ཞེས་བསྟན་པ་སྟེ་དགུ་བའོ། །
བཞི་བ་དེ་ལྟར་སྤེལ་བའི་འབྲས་བུ་གཞན་དོན་དུ་བསྔོ་བའི་ལེའུ་ལ་གཉིས། བསྔོ་བ་
མདོར་བསྡུས་ཏེ་བསྟན་པ་དང་། དེ་རྒྱས་པར་བཤད་པའོ ། དང་པོ་ནི། བདག་གིས་
བྱང་ཆུབ་སོགས་ཏེ སྤྱིའི་དོན་དུ་བསྔོ་བ་ལ། ལམ་ལ་འཇུག་པར་བསྔོ་བ་ནི རྩོམ་པ་པོ་
བདག་གི་བྱང་ཆུབ་ཆེན་པོ་འཐོབ་པར་བྱེད་པའི་སྤྱོད་པ་བསམ་པ་སེམས་བསྐྱེད་དང་། སྦྱོར་བ་
ཕ་རོལ་ཏུ་ཕྱིན་པ་ལ་འཇུག་པའི་ཚུལ་རྣམ་པར་བསམས་ཤིང་བརྩམས་པ་ལས་བྱུང་བ་ཡི་དགེ་བའི་
རྩ་བ་རྣམ་པར་དག་པ་གང་ཡིན་པ་དེས་ནམ་མཁའ་དང་མཉམ་པའི་འགྲོ་བ་མ་ལུས་པ་ཀུན
བྱང་ཆུབ་ཆེན་པོའི་སྤྱོད་པ་བསམ་སྦྱོར་ཕུན་སུམ་ཚོགས་པས་རྣམ་པར་བརྒྱན་ཅིང་གཞུང་ལུགས་
རྣམ་པར་དག་པ་འདི་ལྟ་བུ་ལ་ཡང་ཚུལ་བཞིན་དུ་འཇུག་པར་ཤོག་ཅིག་ཅེས་པའོ། ། གཉིས་
པ་རྒྱས་པ་བཤད་པ་ལ་གསུམ གཞན་དོན་ཕན་པ་དང་བདེ་བའི་རྒྱུར་བསྔོ་བ་དང་། རང་
དོན་བྱང་ཆུབ་སྤྱོད་པའི་རྒྱུར་བསྔོ་བ་དང་། གཉིས་དོན་བསྟན་པ་དར་རྒྱས་སུ་བསྔོ་བའོ།
དང་པོ་ལ་གཉིས། དམན་པ་སྡུག་བསྔལ་དང་བྲལ་བར་བསྔོ་བ་དང་མཆོག་གི་དགོངས་པ་
རྫོགས་པར་བསྔོ་བའོ། དང་པོ་ལ་གཉིས ཁམས་གསུམ་སེམས་ཅན་སྤྱི་ལ་ཁྱབ་པའི་སྡུག་
བསྔལ་དང་བྲལ་བར་བསྔོ་བ་དང་། ངན་སོང་གསུམ་སོགས་འགྲོ་བ་སོ་སོའི་སྡུག་བསྔལ་བྱེ་བྲག་
331

༄ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
དང་བྲལ་བར་བསྔོ་བའོ། ། དང་པོ་ནི། ཕྱོགས་རྣམས་ཀུན་ན་སོགས་ཏེ ཕན་བདེ་
འཐོབ་པར་བསྔོ་བ་ནི ཕྱོགས་བཅུ་མཐའ་ཡས་རྣམས་ཀུན་ན་ལུས་དང་སེམས་སྡུག་བསྔལ་
དང་ཡིད་མི་བདེ་བའི་ནད་ཀྱིས་མནར་བ་ཇི་སྙེད་པའི་སེམས་ཅད་དེ་དག་ཐམས་ཅད་བདག་གི་
བསོད་ནམས་ཀྱི་མཐུ་ལ་བརྟེན་ནས་ཚོར་བ་བདེ་བ་དང་སེམས་དགའ་བ་རྒྱ་མཚོ་ལྟར་མཐའ་ཡས་
པ་དང་ལྡན་པར་ཐོབ་པར་ཤོག་ཅིག སེམས་ཅན་དེ་དག་འཁོར་བར་ཇི་སྲིད་གནས་ཤིང་
སངས་རྒྱས་ཀྱི་བདེ་བ་མ་ཐོབ་པའི་བར་དུ་དུས་ནམ་ཡང་ལུས་སེམས་བདེ་བ་དང་དགའ་བ་ཐོབ་
པ་དེ་ལས་ཉམས་པར་མ་གྱུར་ཅིག འགྲོ་བ་མཐའ་ཡས་པ་རྣམས་ཀྱི་བྱང་ཆུབ་སེམས་དཔའ་ཡི་
སྤྱོད་པ་ལ་ཞུགས་ཏེ་གཞན་ཕན་བླ་ན་མེད་པ་གྲུབ་པའི་བདེ་བ་རྒྱ་ཆེན་པོ་རྒྱུན་མི་འཆད་པ་ཐོབ་
པར་ཤོག་ཅིག་ཅེས་པའོ། ། གཉིས་པ་ནི། འཇིག་རྟེན་ཁམས་ན་སོགས་ཏེ ངན་འགྲོའི་
སྡུག་བསྔལ་རང་ཞི་བར་བསྔོ་བ་ལ། དམྱལ་བའི་སྡུག་བསྔལ་ཞི་བར་བསྔོ་བ་ནི ཕྱོགས་
བཅུའི་འཇིག་རྟེན་གྱི་ཁམས་རབ་འབྱམས་མཐའ་ཡས་རྣམས་ན་ཚ་གྲང་དང་གཅོད་འདྲལ་སོགས་
པའི་སྡུག་བསྔལ་དཔག་ཏུ་མེད་པ་མྱོང་བའི་དམྱལ་བ་དག་ནི་རིས་མི་འདྲ་བ་གང་དག་ཇི་སྙེད་
ཡོད་པ་རྣམས་གནས་དེ་དག་ཏུ་ནི་དམྱལ་བའི་ལུས་ཅན་མཐའ་ཡས་པ་རྣམས་སངས་རྒྱས་འོད་
དཔག་མེད་ཀྱི་ཞིང་ཁམས་བདེ་བ་ཅན་ལྟ་བུར་གནས་ཕུན་སུམ་ཚོགས་པ་རིན་པོ་ཆེ་སྣ་ཚོགས་ལས་
གྲུབ་པའི་འཇིག་རྟེན་གྱི་ཁམས་རྣམས་སུ་གྲོགས་ཕུན་སུམ་ཚོགས་པ་སངས་རྒྱས་དང་བྱང་ཆུབ་
སེམས་དཔའ་རྣམས་དང་ལྷན་ཅིག ལོངས་སྤྱོད་ཕུན་སུམ་ཚོགས་པ་ཅི་འདོད་པ་ཐམས་ཅད་
དཔག་བསམ་གྱི་ཤིང་ལས་འབྱུང་བ་ལ་སོགས་པའི་བདེ་བ་ཆེན་པོ་ཆོས་དང་མཐུན་པའི་དགའ་བ་
རྒྱ་ཆེན་པོ་དང་ལྡན་པར་ཤོག་ཅིག་ཅེས་པའོ ཁྱད་པར་ཚ་གྲང་ཞི་བར་བསྔོ་བ་ནི། ཆུ་
བུར་ཅན་ལ་སོགས་པ་གྲང་བས་ཤིན་ཏུ་ཉམ་ཐག་ཅིང་སྡུག་བསྔལ་པའི་སེམས་ཅན་དམྱལ་བ་
རྣམས་ནི་ཡིད་དུ་འོང་བའི་མེ་དང་ཉི་མ་ལ་སོགས་པའི་འོད་ཟེར་ལ་བརྟེན་ནས་དྲོ་བའི་བདེ་བ་
ཆེན་པོ་འཐོབ་པར་གྱུར་ཅིག བྱང་ཆུབ་སེམས་དཔའ་རྣམས་ཀྱི་ཐུགས་རྗེའི་སྤྲིན་ཆེན་པོ་ལས་
བྱུང་བའི་ཆུ་བོ་མཚོ་ཆེན་པོ་ལྟར་མཐའ་ཡས་པའི་ཆར་བ་རྣམས་ཀྱིས་ཡང་སོས་ལ་སོགས་པ་ཚ་
བས་ཤིན་ཏུ་ཉམ་ཐག་ཅིང་སྡུག་བསྔལ་པའི་སེམས་ཅན་དམྱལ་བ་རྣམས་རྟག་ཏུ་བསིལ་བའི་བདེ་
བ་ཆེན་པོ་ཐོབ་པར་ཤོག་ཅིག་ཅེས་པའོ། ས་ཕྱོགས་ཡིད་དུ་འོང་བར་བསྔོ་བ་ནི། དམྱལ་བ་
ཉེ་འཁོར་བ་རྣམས་ཀྱི་ཡན་ལག་དང་ཉིང་ལག་གཅོད་པར་བྱེད་པའི་རལ་གྲི་ལོ་མའི་ནགས་ཚལ་
འཇིགས་སུ་རུང་བ ཡང་ད་ནི་དམྱལ་བ་དེ་རྣམས་ལ་ལྷའི་དབང་བོའི་སྐྱེད་མོའི་ཚལ་ལྟ་བུའི་
དགའ་ཚལ་སྡུག་གུ་ཡིད་དུ་འོང་བའི་བདེ་བ་དང་ལྡན་པར་ཤོག་ཅིག ཤ་ལ་མ་ལིའི་ནགས་ཚལ་
གྱི་སྡོང་བོ་ལྕགས་ཀྱི་ཚེར་མ་རྣོན་པོས་ལུས་ཡན་མན་དུ་འཁྲིགས་པ་དེ་ཡང་ད་ནི་ཆོས་དང་
- 332

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ
མཐུན་པའི་འདོད་ཡོན་གྱི་བདེ་བ་སྟེར་བར་བྱེད་པའི་དཔག་བསམ་གྱི་ཤིང་ལྗོན་པ་ཉིད་དུ་འཁྲུང་
བར་ཤོག་ཅིག ཁྭ་ལྕགས་ཀྱི་མཆུ་ཅན་ལ་སོགས་པའི་གནོད་བྱེད་དག་ཀྱང་། ཡིད་དུ་འོང་
བའི་བྱ་མཐིང་རིལ་དང་ངུར་བ་ཕོ་མོ་དག་དང་ངང་བ་དང་བྱ་བཞད་ལ་སོགས་པ་སྐད་སྙན་
འབྱིན་པར་གྱུར་ནས་གནས་ཐམས་ཅད་མཛེས་པར་གྱུར་ཅིག མེ་ཏོག་པདྨ་ལ་སོགས་པའི་དྲི་
བསུང་ཆེན་པོ་དང་ལྡན་པའི་མཚོ་ཡིད་དུ་འོང་བ་དག་གིས་དམྱལ་བའི་ས་ཕྱོགས་དག་ནི་ཉམས་
རབ་ཏུ་དགའ་བ་དང་ལྡན་པར་ཤོག་ཅིག་ཅེས་པའོ། སྡུག་བསྔལ་བདེ་བར་འགྱུར་བར་བསྔོ་
བ་ནི། མེ་མ་མུར་ལ་སོགས་པའི་སོལ་ཕུང་འབར་བ་དེ་ཡང་རིན་པོ་ཆེ་ཨིནྡྲ་ནི་ལ་དང་པདྨ་རཱ་ག་
ལ་སོགས་པའི་ཕུང་བོར་གྱུར་ཅིང་ལྕགས་ཀྱི་ས་གཞི་མེས་བསྲེགས་པས་ཤིན་ཏུ་ཚ་བ་དེ་ཡང་
ཤེལ་གྱི་་ས་གཞི་བསིལ་ཞིང་ཡིད་དུ་འོང་བ་བྱི་དོར་བྱས་ནས་ལེགས་པར་བསྟར་བར་ཤོག་ཅིག
ལྕགས་ཀྱི་རི་རྭ་དང་ལུག་གི་གདོང་བ་ཅན་རྣམས་བསྡུས་ནས་འཇོམས་པའི་རི་བོ་ཆེན་པོ་རྣམས་
ཀྱང་མཆོད་པའི་ཚོགས་དཔག་ཏུ་མེད་པས་གང་བའི་གཞལ་མེད་ཁང་ཆེན་པོར་གྱུར་ཏེ་བདེ་བར་
གཤེགས་པ་སྲས་དང་བཅས་པ་རྣམས་ཀྱིས་གང་བས་དམྱལ་བ་རྣམས་ལ་ཕན་འདོགས་པར་ཤོག་
ཅིག མེའི་འདག་མའི་ཆར་དང་རྡོ་བསྲེགས་པའི་ཆར་དང་མཚོན་ཆ་རྣོན་པོ་མེ་འབར་པའི་
ཆར་བ་འབབ་པ་དག་ནི་དུས་དེང་ནས་བཟུང་སྟེ་དམྱལ་བ་རྣམས་ཀྱི་མགོ་ལ་མེ་ཏོག་མཛེས་པ་སྣ་
ཚོགས་ཀྱི་ཆར་དུ་འབབ་པར་གྱུར་ཅིག གནོད་སེམས་དྲག་པོས་ཕན་ཚུན་འཐབ་ཅིང་མཚོན་ཆ་
རྣོན་པོ་རྣམས་ཀྱིས་ལུས་ལ་འདེབས་པ་དེ་ཡང་ནི་དེང་ནས་བཟུང་སྟེ་རྩེད་མོའི་དགའ་བདེ་ལ་རོལ་
བའི་ཕྱིར་མེ་ཏོག་ཡིད་དུ་འོང་བ་རྣམས་སུ་གྱུར་ནས་ཕན་ཚུན་འཕེན་པར་ཤོག་ཅིག ཐལ་ཚན་
གྱི་ཆུ་བོ་གཏིང་ཟབ་པ་རབ་མེད་པ་མེ་དོང་འདྲ་བའི་ནང་དུ་ལུས་བྱིང་བ་དག་ཤ་ཀུན་ཚིག་ནས་
ཞིག་པར་གྱུར་ཏེ་རུས་གོང་མེ་ཏོག་ཀུན་དའི་མདོག་ལྟར་དཀར་བར་གྱུར་བའི་དམྱལ་བ་རྣམས་
ཀྱང་། བདག་གི་དགེ་བའི་སྟོབས་ཀྱིས་ལྷ་ཡི་ལུས་ཕུན་སུམ་ཚོགས་པ་ཐོབ་ནས་ལྷའི་བུ་མོ་མཛེས་
མ་རྣམས་དང་ལྷན་ཅིག་ཏུ་ཁྲུས་ཀྱི་རྫིང་བུ་དལ་གྱིས་འབབ་ལ་སོགས་པར་དགའ་བ་དང་བདེ་བའི་
དཔལ་འབྱོར་ལ་རྩེ་ཞིང་གནས་པར་ཤོག་ཅིག་ཅེས་པའོ། གཞན་གྱི་མཐུས་ཞི་བར་བསྔོ་བ་ལ།
རྡོ་རྗེ་འཛིན་པའི་མཐུས་ཞི་བར་བསྔོ་བ་ནི། དམྱལ་བ་རྣམས་ཀྱིས་རྣམ་འཕྲུལ་ཕུན་སུམ་ཚོགས་
པ་གློ་བུར་དུ་མཐོང་བ་ན་རྒྱུ་མཚན་ཅིའི་ཕྱིར་དམྱལ་བའི་གནས་འདིར་ནི། གཤིན་རྗེའི་མིའམ་
སྐྱེས་བུ་རྣམས་དང་ཁྭ་ཏ་འདབ་འཇིགས་ལ་སོགས་པ་དང་བྱ་རྒོད་མི་བཟད་པ་འཇིགས་སུ་རུང་བ་
རྣམས་རྣམ་པར་སྐྲག་ནས་འབྱེར་བར་བྱེད་ཅིང་ཤ་ཁྲག་དང་རྐང་མར་དང་ཚིལ་བུ་ལ་སོགས་
པ་བསྲེགས་པའི་དུ་བའི་ཀུན་ནས་དཀྲིགས་པའི་མུན་པ་རྣམས་ཐུགས་རྗེའི་འོད་ཟེར་གྱིས་བསལ་
ཏེ། ལུས་དང་སེམས་ལ་བདེ་བ་དང་དགའ་བ་རྒྱ་ཆེན་པོ་སྐྱེད་པའི་མཐུ་སྟོབས་བཟང་བོ་འདི་
333-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
སྐྱེས་བུ་དམ་པ་སུ་ཡི་མཐུ་ཡིན་ནམ་སྙམ་སྟེ མིག་གྱེན་དུ་བལྟས་པས་ནམ་མཁའི་དཀྱིལ་ན་བྱང་
ཆུབ་སེམས་དཔའ་ཕྱག་ན་རྡོ་རྗེ་གཟི་བརྗིད་ཀྱི་འོད་ཟེར་འབར་པ་བཞུགས་པ་མངོན་སུམ་དུ་
གསལ་བར་མཐོང་ནས། ་ལ་རབ་ཏུ་དགའ་ཞིང་དད་པ་ཁྱད་པར་ཅན་སྐྱེས་པའི་ཤུགས་ཀྱིས་
སྔོན་གྱི་སྡིག་པ་མཐའ་དག་དང་བྲལ་ནས་རྡོ་རྗེ་འཛིན་པ་དེ་དང་ལྷན་ཅིག་འགྲོགས་ཤིང་བདེ་བ་
ཆེན་པོ་ལ་རྟག་ཏུ་ལོངས་སྤྱོད་པར་ཤོག་ཅིག་ཅེས་པའོ། ། སྤྱན་རས་གཟིགས་ཀྱི་མཐུས་ཞི་བར་
བསྔོ་བ་ནི། ཡང་སྔ་མ་བཞིན་དུ་ནམ་མཁའ་ལ་མེ་ཏོག་སྣ་ཚོགས་པའི་ཆར་བ་སྤོས་ཀྱི་ཆུ་དྲི་ཞིམ་
པོ་ཅན་དང་འདྲེས་པ་འབབ་པ་ཡིས་དམྱལ་བའི་མེ་མདག་མི་བཟད་པ་རྣམས་སྒྲ་ཆིལ་ཆིལ་དང་
བཅས་པའི་སྒོ་ནས་འཕྲལ་ལ་གསོད་པ་མཐོང་བར་གྱུར་ནས་བདག་ཅག་རྣམས་གློ་བུར་དུ་སྔར་མ་
མྱོང་བའི་བདེ་བས་ཚིམ་པ་མྱོང་བ་འདི་ལྟ་བུ་ནི་ཅི་ཞིག་གི་མཐུ་ཡིན་སྙམ་དུ་བསམས་ཏེ་གྱེན་དུ་
བལྟས་པ་དང་སེམས་ཅན་དམྱལ་བ་པ་རྣམས་ཀྱིས་ཕྱག་ན་པདྨ་བསྣམས་པའི་མགོན་པོ་སྤྱན་
རས་གཟིགས་དབང་ཕྱུག་མངོན་སུམ་དུ་མཐོང་ནས་དེ་དང་ལྷན་ཅིག་བདེ་བ་ཆེན་པོ་ལ་སྤྱོད་པར་
ཤོག་ཅིག་ཅེས་པའོ། འཇམ་པའི་དབྱངས་ཀྱི་མཐུས་ཞི་བར་བསྔོ་བ་ནི་། ཡང་དམྱལ་བ་པ་
རྣམས་ཀྱིས་འཇམ་དབྱངས་མཐོང་བ་དང་ཕན་ཚུན་གཅིག་གིས་གཅིག་ལ་སྦྲན་ཏེ། ཀྱེ་གྲོགས་
པོ་དག་ད་ནི་དམྱལ་བའི་འཇིགས་པ་བོར་ལ་རིངས་པ་རིངས་པར་ཚུར་ཤོག བདག་ཅག་
རྣམས་ནི་དོན་ཆེན་པོ་དང་ལྡན་པ་ཉིད་དོ། ། དེ་ཡང་འུ་བུ་ཅག་མང་པོའི་ཐད་དུ་ནི་འཕགས་
པ་གང་གི་མཐུ་ཡིས་གཅོད་འདྲལ་ལ་སོགས་པའི་སྡུག་བསྔལ་ཐམས་ཅད་དང་བྲལ་ཞིང་རབ་ཏུ་
དགའ་བའི་ཤུགས་ཕྱིན་པར་མཛད་ལ། ངན་སོང་ལ་སོགས་པའི་འགྲོ་བ་མ་ལུས་པ་ཀུན་གནོད་
པ་མཐའ་དག་ལས་ཡོངས་སུ་སྐྱོབ་པའི་བྱང་ཆུབ་སེམས་དཔའ་སེམས་ཅན་ཐམས་ཅད་ལ་རང་
རང་གི་མ་ལྟ་བུར་ཐུགས་བརྩེ་བ་ཆེན་པོ་སྐྱེས་པར་གྱུར་བའི་འཇམ་དཔལ་གཞོན་ནུ་རལ་བའི་ཟུར་
ཕུང་ལྔ་དང་ལྡན་པ་ཅན་འོད་ཟེར་གྱི་གཟི་བརྗིད་འབར་བས་དམྱལ་བའི་འཇིགས་པ་མེད་པར་
བྱེད་པ་འདི་ཇི་ཞིག་ལྟར་ཕྱིན་པར་གྱུར་ཏོ། ། སེམས་ཅན་དམྱལ་བ་ཁྱེད་རྣམས་ཀྱིས་ལྟོས་ཤིག
གང་ལ་ཞེ་ན་ཚངས་པ་དང་བརྒྱ་བྱིན་ལ་སོགས་པ་ལྷའི་ཚོགས་བརྒྱ་ཕྲག་དུ་མའི་མགོ་བོའི་ཅོད་
པན་དག་གིས་གང་གི་ཞབས་ཀྱི་པདྨོ་དྲི་མ་མེད་པ་ལ་གུས་པས་རྒྱུན་མི་འཆད་པར་མཆོད་པ་བྱེད་
ཅིང་སེམས་ཅན་ཐམས་ཅད་ལ་ཐུགས་རྗེ་ཆེན་པོས་བརླན་པར་གྱུར་བའི་སྤྱན་རབ་ཏུ་མཛེས་པ་
དང་ལྡན་པའི་དབུ་ལ་ལྷ་རྣམས་ཀྱིས་མཆོད་པའི་མེ་ཏོག་དུ་མའི་ཚོགས་ཀྱི་ཆར་ཆེན་པོ་འབབ་པར་
གྱུར་བ་གཞལ་མེད་ཁང་བརྩེགས་མ་ཡིད་དུ་འོང་བ་དུ་མའི་ནང་ན་ལྷའི་བུ་མོ་སྟོང་ཕྲག་མང་པོས་
བསྟོད་པའི་དབྱངས་སྙན་པ་སྒྲོགས་པ་དང་ལྡན་པ་འདི་ལ་ལྟོས་ཤིག་ཅེས་སྨྲོས་པ་དང་། མགོན་
པོ་འཇམ་པའི་ད
རེ་དབྱངས་ཀྱི་རྣམ་འཕྲུལ་དེ་འདྲ་བ་མངོན་སུམ་དུ་མཐོང་ནས། ད་ནི་སེམས་ཅན་
- 334-

སྤྱོད་འཇུག་འགྲེལ་བ་བྱང མ་གསལ་བྱེད་ཉི་ཟླའི་སྣང་བ།
དམྱལ་བ་པ་རྣམས་དགའ་བའི་ཤུགས་ཀྱིས་ཅ་ཅོ་འདོན་ཞིང་དེ་དང་ལྷན་ཅིག་བདེ་བ་ཆེན་པོ་ལ་
སྤྱོད་པར་ཤོག་ཅིག་ཅེས་པའོ། རྒྱལ་སྲས་གཞན་གྱི་མཐུས་ཞི་བར་བསྔོ་བ་ནི། དེ་ལྟར་
གཞུང་ལུགས་རྣམ་པར་དག་པ་བརྩམས་པ་ལ་སོགས་པའི་བདག་གི་དགེ་བའི་རྩ་བ་ལ་བརྟེན་ནས་
འཕགས་པ་ཀུན་ཏུ་བཟང་བོ་དང་སྒྲིབ་པ་རྣམ་སེལ་དང་ནམ་མཁའི་སྙིང་བོ་དང་སའི་སྙིང་བོ་དང་
བྱམས་པ་ལ་སོགས་པའི་བྱང་ཆུས་སེམས་དཔའ་ཆེན་པོ་ས་བཅུའི་སྒྲིབ་པ་མེད་པ་སྤྲིན་གྱི་ཚོགས་
དང་འདྲ་བ་རྣམས་ལས་མཐོང་ན་བདེ་བ་དང བསིལ་ཞི ་ཞིམ་པོའི་ངད་དང་ལྡན་པའི་
ཆར་བ་འབེབ་པ་མཐོང་ནས་སེམས་ཅན་དམྱལ་བ་པ་དེ་དག་ཐམས་ཅད་མངོན་པར་མཐོང་བ་
དང་ངེས་པར་ལེགས་པའི་དགའ་བ་དང་བདེ་བ་ཆེན་པོ་མྱུར་དུ་ཐོབ་པར་གྱུར་ཅིག་ཅེས་
པའོ དུད་འགྲོའི་དོན་དུ་བསྔོ་བ་ནི དུད་འགྲོའི་ཚོགས་མཐའ་ཡས་པ་རྣམས་ནི་ཕན་
ཚུན་གཅིག་ལ་གཅིག་ཟ་བ་དང་གནོད་པ་ལ་སོགས་པའི་འཇིགས་པ་ཐམས་ཅད་དང་བྲལ་ནས།
གནས་སྐབས་སུ་མཐོ་རིས་ཀྱི་བདེ་བ་དང་། མཐར་ཐུག་ཐར་བའི་བདེ་བ་བླ་ན་མེད་པར་ཐོབ་
པར་ཤོག་ཅིག་ཅེས་པའོ ། ཡི་དྭགས་ཀྱི་དོན་དུ་བསྔོ་བ་ནི དཔེར་ན་བྱང་སྒྲ་མི་སྙན་པའི་
མི་རྣམས་སུས་ཀྱང་བདག་གིར་མ་བཟུང་ཞིང་། མ་རྨོས་པའི་ལོ་ཏོག་དང་དཔག་བསམ་གྱི་ཤིང་
ལ་སོགས་པའི་འབྱོར་བ་བཟང་པོ་ལ་ལོངས་སྤྱོད་པ་བཞིན་དུ འཇིག་རྟེན་གྱི་ཁམས་མཐའ་
ཡས་བ་ན་གནས་པའི་ཡི་དྭགས་རྣམས་ནི་བཟའ་བ་དང་བཏུང་བ་ལ་སོགས་པའི་འདོད་པའི་ཡོན་
ཏན་ཐམས་ཅད་ལ་ལོངས་སྤྱོད་པའི་བདེ་བ་ཕུན་སུམ་ཚོགས་པ་དང་ལྡན་པར་གྱུར་ཅིག
གཞན་ཡང་བྱང་ཆུབ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་གི་ཕྱག་
ནས་འབབ་པའི་བདུད་རྩི་འོ་མའི་རྒྱུན་དཔག་ཏུ་མེད་པ་རྣམས་ཀྱིས་འབྱུང་བོ་ཡི་དྭགས་ཀྱི་འགྲོ་བ་
མཐའ་ཡས་པ་རྣམས་ནི་ཇི་ལྟར་འདོད་པ་བཞིན་དུ་ཚིམ་པར་བྱས་ཤིང་བདུད་རྩིའི་ཆུ་ལ་ཁྲུས་བྱས་
པས་དུས་རྟག་ཏུ་བསིལ་བའི་བདེ་བ་ཡིད་དུ་འོང་བ་དང་ལྡན་པར་ཤོག་ཅིག་ཅེས་པའོ
བདེ་འགྲོའི་དོན་དུ་བསྔོ་བ་ལ རྒུད་པ་ཞི་བར་བསྔོ་བ་ནི། མིའི་ནང་དུའང་ལོང་བ་རྣམས་
ཀྱིས་གཟུགས་མཛེས་པ་མིག་གིས་མཐོང་ཞིང་རྟག་ཏུ་མིག་གསལ་བོར་ཐོབ་པར་ཤོག་ཅིག འོན་
པ་རྣམས་ཀྱིས་ཀྱང་རྣ་བ་གསང་བོ་ཐོབ་སྟེ་རྟག་ཏུ་སྒྲ་ཡིད་དུ་འོང་བ་ཐོས་པར་ཤོག་ཅིག ཡུམ་
ལྷ་མོ་སྒྱུ་འཕྲུལ་ཆེན་མོ་ལས་སྲས་གཞོན་ནུ་དོན་གྲུབ་བཙས་པ་ཇི་ལྟ་བ་བཞིན་དུ་ནི་སྦྲུམ་མ་རྣམས་
ལའང་ན་བའི་གནོད་པ་མེད་པར་སྲས་ཡིད་དུ་འོང་བ་རྣམས་བདེ་བའི་སྒོ་ནས་བཙའ་བར་ཤོག་
ཅིག གཅེར་བུར་གྱུར་བ་རྣམས་ཀྱིས་གོས་སྲབ་འཇམ་རེག་ན་བདེ་བ་དག་དང་། བཀྲེས་པས་
ཉེན་པ་རྣམས་ཀྱིས་ཟས་ཞིམ་པོ་རོ་བརྒྱ་དང་ལྡན་པ་དང་ནི། སྐོམ་པས་གདུངས་པ་རྣམས་ཀྱིས་
ཆུ་ཡན་ལག་བརྒྱད་དང་ལྡན་པ་དག་དང་སྦྲང་ཆང་དང་རྒུན་ཆང་ལ་སོགས་པའི་སྨན་གྱི་
335

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
བཏུང་བ་ཞིམ་པོ་དག་ཀྱང་འཐོབ་པར་ཤོག་ཅིག བཀྲེན་ཞིང་ཕོངས་པར་གྱུར་བ་རྣམས་ཀྱིས་
གསེར་དང་དངུལ་དང་རྟ་དང་གླང་བོ་དང་ཞིང་དང་འབྲུ་ལ་སོགས་པའི་ནོར་ཕུན་སུམ་ཚོགས་པ་
རྣམས་འཐོབ་པར་ཤོག་ཅིག ཡིད་མྱ་ངན་དྲག་པོས་གདུངས་ཤིང་ཉམ་ཐག་པ་རྣམས་ཀྱང་མྱ་
ངན་དང་བྲལ་ནས་དགའ་བ་དང་བདེ་བ་རྒྱ་ཆེན་པོ་འཐོབ་པར་ཤོག་ཅིག འདོད་པ་བཙལ་ཏེ་
མ་རྙེད་པས་ཡི་ཆད་པ་རྣམས་ཀྱང་ཅི་འདོད་པ་རྙེད་པས་ཡིད་སོས་ཤིང་བློ་བརྟན་པ་ཕུན་སུམ་
ཚོགས་པའི་བདེ་བ་དང་ལྡན་པར་ཤོག་ཅིག སེམས་ཅན་ནད་པ་ནད་སྣ་ཚོགས་ཀྱིས་གཟིར་བ་
ཇི་སྙེད་པ་དེ་དག་ཀྱང་མྱུར་དུ་ཚ་བ་དང་གྲང་བ་ལ་སོགས་པའི་ནད་རྣམས་ལས་ཐར་བར་གྱུར་
ཅིག འགྲོ་བ་མཐའ་ཡས་པའི་ནད་ནི་རླུང་མཁྲིས་པ་བད་ཀན་ལ་སོགས་པ་མ་ལུས་པ་རྣམས་
དུས་རྟག་ཏུ་སུ་ལའང་འབྱུང་བ་མེད་པར་ཤོག་ཅིག རྒྱལ་བོ་དང་ཆོམ་རྐུན་དང་ཤ་ཟ་དང་
དང་ཆུ་ལ་སོགས་པའི་འཇིགས་ཤིང་སྐྲག་པ་རྣམས་ལ་ནི་འཇིགས་པ་་ྔ
དེ་དག་ཐམས་ཅད་མེད་ཅིང་
མི་འབྱུང་བར་ཤོག་ཅིག །ཡན་ལག་དང་ཉིང་ལག་ལྕགས་སྒྲོག་ལ་སོགས་པས་བཅིངས་པ་རྣམས་
ནི་འཆིང་བ་སྣ་ཚོགས་ལས་རྣམ་པར་གྲོལ་བར་གྱུར་ཅིག མཐུ་དང་སྟོབས་མེད་པའི་དམན་པ་
རྣམས་ནི་ཕྱི་ནང་གི་མཐུ་སྟོབས་ཕུན་སུམ་ཚོགས་པ་དང་ལྡན་ཞིང་སེམས་ནི་ཕན་ཚུན་ཁེངས་པ་
དང་བྲལ་ནས་མཉེན་ཞིང་འཇམ་པ་དང་ལྡན་པར་གྱུར་ཅིག་ཅེས་པའོ། འགྲོན་པོའི་དོན་དུ་
བསྔོ་བ་ནི། ཁྱད་པར་ལམ་དུ་ཞུགས་པའི་འགྲོན་པོ་དག་ནི་ཐམས་ཅད་ལ་ཡང་གང་དུ་འགྲོ་བའི་
ཕྱོགས་རྣམས་ཐམས་ཅད་དུ་ཆོམ་རྐུན་ལ་སོགས་པའི་འགལ་རྐྱེན་མེད་ཅིང་ལམ་བདེ་ཞིང་བཀྲ་
ཤིས་པའི་མཐུན་རྐྱེན་ཕུན་སུམ་ཚོགས་པ་དང་ལྡན་པར་ཤོག་ཅིག དགོས་པ་གང་གི་དོན་དུ་
འགྲོ་བར་བྱེད་པའི་བྱ་བ་དེ་དག་ཐམས་ཅད་ཀྱང་འབད་པ་དང་རྩོལ་བ་གང་ཡང་མི་དགོས་པར་
ཐབས་ལ་མཁས་པའི་སྒོ་ནས་ལྷུན་གྱིས་གྲུབ་པར་གྱུར་ཅིག ཆུ་བོ་ཆེན་པོ་རྣམས་ལ་བགྲོད་པའི་
གྲུ་དང་རྒྱ་མཚོ་ཆེན་པོ་ལ་བགྲོད་པའི་གྲུ་ཆེན་དང་གཟིངས་སུ་ཞུགས་པ་རྣམས་ནོར་བུ་ལེན་པ་ལ་
སོགས་པ་གང་ཡིད་ལ་བསམ་པའི་དོན་ཐམས་ཅད་གྲུབ་པར་གྱུར་ཏེ ཆུ་ཡི་ངོགས་དང་འགྲམ་
རྣམས་སུ་བདེ་བར་ཕྱིན་ནས་རང་རང་གཉེན་བཤེས་རྣམས་དང་ལྷན་ཅིག་དགའ་བ་དང་ལྡན་
པར་ཤོག་ཅིག མྱ་ངན་གྱི་ཐང་དང་ནགས་ཚལ་ལ་སོགས་པ་རྣམས་སུ་ལམ་གོལ་ནས་གང་དུ་
འགྲོ་གཏོལ་མེད་པར་འཁྱམས་པ་རྣམས་ལམ་སྟོན་པའི་འགྲོན་པོ་དག་དང་འཕྲད་པར་གྱུར་ནས་
ཆོམ་རྐུན་དང་སྟག་དང་དོམ་དུག་སྦྲུལ་ལ་སོགས་པའི་འཇིགས་པ་མེད་པར་ལམ་དུ་
མི་ངལ་བར་བདེ་བླག་ཏུ་འདོང་བར་ཤོག་ཅིག འཇིགས་པ་དང་བཅས་པའི་འབྲོག་དགོན་པ་
ལ་སོགས་པ་ལམ་མེད་ཅིང་ཉམ་ང་བ་དང་བཅས་པའི་སར་བྱིས་པ་དང་རྒན་པོ་ལ་སོགས་པ་
འཇིགས་པ་ལས་སྐྱོབ་པའི་མགོན་མེད་པ་དག་ལམ་གྱི་དུབ་པས་གཉིད་ལོག་པ་དང་མྱོས་ཏེ་དྲན་པ་
336

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
ཉམས་ཤིང་རབ་ཏུ་མྱོས་པས་བག་མེད་པར་གྱུར་བ་རྣམས་དེ་ན་གནས་པའི་ལྷ་དག་གིས་བར་ཆད་
ལས་སུ་སྲུང་ཞིང་སྐྱོབ་པར་བྱེད་པར་ཤོག་ཅིག་ཅེས་པའོ། ། འབྱོར་བ་འཐོབ་པར་བསྔོ་བ་ལ
ལུས་དང་ལོངས་སྤྱོད་འབྱོར་བར་བསྔོ་བ་ནི། ལུས་ཅན་ཐམས་ཅད་མི་དལ་ཞིང་མི་ཁོམ་པའི་
གནས་བརྒྱད་པོ་ཀུན་ལས་ཐར་ནས་དལ་བའི་ལུས་ཕུན་སུམ་ཚོགས་པ་ཐོབ་པ་དང་། དེར་ཡང་
མངོན་པར་ཡིད་ཆེས་པ་དང་དང་བ་དང་འདོད་པའི་དད་པ་གསུམ་དང་ཀུན་རྫོབ་དང་དོན་དམ་
པ་རྟོགས་པའི་ཤེས་རབ་དང་སེམས་ཅན་ཐམས་ཅད་ལ་སྙིང་བརྩེ་བ་དང་ལྡན་ཞིང་ཟས་དང་
གཟུགས་དང་ཚུལ་ཁྲིམས་ཀྱི་ཀུན་ཏུ་སྤྱོད་པ་ཕུན་སུམ་ཚོགས་པ་དང་ལྡན་པར་གྱུར་ནས། སྐྱེ་བ་
ཐམས་ཅད་དུ་རྟག་ཏུ་ཚེ་རབས་དྲན་པ་ལ་སོགས་པའི་མངོན་ཤེས་དང་ལྡན་པར་གྱུར་ཅིག
སེམས་ཅན་ཐམས་ཅད་ལ་ནམ་མཁའི་མཛོད་ཀྱི་ཏིང་ངེ་འཛིན་ཐོབ་པ་ན འདོད་པ་ཐམས་ཅད་
ནམ་མཁའ་ལས་འབྱུང་བ་བཞིན་དུ་ཆོས་དང་མཐུན་པའི་ལོངས་སྤྱོད་ཐམས་ཅད་ནམ་ཡང་ཟད་
པ་མེད་པར་ཤོག་ཅིག །ལོངས་སྤྱོད་ཀྱི་ཆེད་དུ་ཕན་ཚུན་འཐབ་པ་དང་རྩོད་པ་མེད་ཅིང་གནོད་
པ་དང་འཚེ་བ་མེད་པར རང་རང་གིས་དབང་ཐོབ་པ་ཉིད་དུ་ནི་ཅི་བདེ་བར་ལོངས་སྤྱོད་པར་
ཤོག་ཅིག་ཅེས་པའོ གཟུགས་དང་གཟི་བརྗིད་ལྡན་པར་བསྔོ་བ་ནི། སེམས་ཅན་གཟི་
བརྗིད་དང་གཟི་མདངས་ཆུང་བུར་གྱུར་བ་གང་དག་ཡིན་པ་དེ་དག་ཐམས་ཅད་ཀྱང་གཟི་བརྗིད་
ཆེན་པོ་ལྟ་ན་སྡུག་པ་དང་ལྡན་པར་ཤོག་ཅིག དཀའ་ཐུབ་ཅན་གྱི་གང་ཟག་གང་ཞིག་དཀའ་
ཐུབ་ཀྱི་དབང་གིས་གཟུགས་རིད་ཅིང་ངན་པར་གྱུར་བ་དེ་དག་ཐམས་ཅད་ཀྱང་གཟུགས་བཟང་
བོ་ཕུན་སུམ་ཚོགས་པ་དང་ལྡན་པར་གྱུར་ཅིག འཇིག་རྟེན་གྱི་ཁམས་ན་བུད་མེད་ཀྱི་འགྲོ་བ་
གང་ཇི་སྙེད་ཡོད་པ་དེ་དག་ཐམས་ཅད་ནི་བུད་མེད་ཀྱི་དབང་བོ་སྤངས་ནས་སྐྱེས་པའི་ལུས་ཕུན་
སུམ་ཚོགས་པ་ཉིད་འཐོབ་པར་གྱུར་ཅིག རིགས་དང་ལོངས་སྤྱོད་ལ་སོགས་པ་དམན་པས་མ་
རབས་སུ་གྱུར་བ་རྣམས་ནི་རིགས་བཟང་བོ་དང་ལོངས་སྤྱོད་ཆེན་པོ་ལ་སོགས་པས་མཐོ་བའི་གོ་
འཕང་འཐོབ་པར་གྱུར་ཅིང་། དེ་དག་གི་དྲེགས་པ་དང་ང་རྒྱལ་དག་ཀྱང་བཅོམ་ནས་ཞི་ཞིང་
དུལ་བ་དང་ལྡན་པར་ཤོག་ཅིག་ཅེས་པའོ། དགེ་ཞིང་ཕུན་སུམ་ཚོགས་པར་བསྔོ་བ་ནི
བདག་གིས་དུས་གསུམ་དུ་བསགས་པའི་བསོད་ནམས་འདི་ཡིས་ནི་ནམ་མཁའི་མཐའ་དང་མཉམ་
པའི་སེམས་ཅན་ཐམས་ཅད་མ་ལུས་པ་རྣམས་སྡིག་པ་མི་དགེ་བར་འགྱུར་བའི་ལས་ཐམས་ཅད་
སྤངས་ན་ནི་དུས་རྟག་ཏུ་རྒྱུན་མི་འཆད་པར་དགེ་བ་ཕུན་སུམ་ཚོགས་པ་འབའ་ཞིག་བྱེད་པར་ཤོག་
ཅིག ཁྱད་པར་བསམ་པ་བྱང་ཆུབ་ཀྱི་མཆོག་ཏུ་སེམས་བསྐྱེད་པ་དང་མི་འབྲལ་ཞིང་སྦྱོར་བ་ཕ་
རོལ་ཏུ་ཕྱིན་པས་གཞན་གྱི་དོན་སྒྲུབ་པའི་བྱང་ཆུབ་ཀྱི་སྤྱོད་པ་ལ་གཞོལ་བ་དང་གྲོགས་སངས་རྒྱས་
དང་བྱང་ཆུབ་སེམས་དཔའ་རྣམས་ཀྱིས་ཡོངས་སུ་བཟུང་ཞིང་མི་མཐུན་ཕྱོགས་འདུ་འཛི་དང་
337

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
རྣམ་གཡེང་ལ་སོགས་པ་བདུད་ཀྱི་ལས་རྣམས་ཐམས་ཅད་ཀྱང་སྤངས་པར་ཤོག་ཅིག བདེ་
འགྲོར་སྐྱེས་བའི་སེམས་ཅན་དེ་དག་ཐམས་ཅད་ནི་ཚེ་ཡང་དཔག་ཏུ་མེད་པ་ཐུབ་ཀྱང་ཡུན་རིང་དུ་
གནས་པར་ཤོག་ཅིག །གནས་པའི་བར་ལ་ལོངས་སྤྱོད་དང་ལྡན་པས་དུས་རྟག་ཏུ་བདེ་བས་
འཚོ་བར་འགྱུར་ཞིང་དུས་མ་ཡིན་པར་འཆི་བའི་སྒྲ་ཡང་གྲགས་པར་མ་གྱུར་ཅིག་ཅེས་པའོ།
ཞིང་ཁམས་ཡོངས་སུ་དག་པར་བསྔོ་བ་ནི འཇིག་རྟེན་གྱི་ཁམས་ཐམས་ཅད་དུ་ཅི་འདོད་པ་
འབྱུང་བའི་དཔག་བསམ་གྱི་ཤིང་གི་སྐྱེད་མོའི་ཚལ་ཡིད་དུ་འོང་བ་རྣམས་སངས་རྒྱས་བཅོམ་ལྡན་
འདས་རྣམས་དང་ནི་སངས་རྒྱས་ཀྱི་སྲས་བྱང་ཆུབ་སེམས་དཔའ་ཆོས་ཀྱི་སྒྲ་སྙན་པ་ཡིད་དུ་འོང་བ་
འབའ་ཞིག་སྒྲོགས་པ་དང་ལྡན་པས་གང་བ་ཡིས་སའི་ཕྱོགས་རྣམས་ཐམས་ཅད་གང་བར་ཤོག་
ཅིག གནས་ཐམས་ཅད་དུ་ཡང་ས་གཞི་དག་ནི་གསེག་མ་དང་གྱོ་མོ་དང་ངམ་གྲོག་དང་གཅོང་
རོང་དང་ཚེར་མ་ལ་སོགས་པ་མེད་པ་དང་། ལག་མཐིལ་ལྟར་མཉམ་ཞིང་ཐ་གྲུ་ཡངས་པ་ལྟ་ན་
སྡུག་པ་བཻཌཱུརྱའི་རང་བཞིན་ལས་གྲུབ་པ ཚོན་སྣ་བརྒྱ་རྩ་གཅིག་ལ་སོགས་པས་མིག་མངས་
རིས་སུ་བྲིས་པ་ཀ་ཙ་ལིན་དའི་གོས་ལྟར་རེག་ན་འཇམ་པོ་ལ་སོགས་པའི་ཡོན་ཏན་དང་ལྡན་པར་
གནས་པར་གྱུར་ཅིག། སངས་རྒྱས་ཀྱི་འཁོར་གྱི་དཀྱིལ་འཁོར་ཆེན་པོ་ཡོད་རྒུར་ཡང་ཐེག་པ་
ཆེན་པོ་ལ་སྤྱོད་པའི་བྱང་ཆུབ་སེམས་དཔའ་མང་པོ་དག་རང་གི་ལེགས་པའི་ཡོན་ཏན་གཞན་དོན་
འབའ་ཞིག་སྒྲུབ་པས་ས་སྟེང་མཐའ་དག་བརྒྱན་པར་མཛད་པའི་སྒོ་ནས་ཡུན་རིང་བོར་བཞུགས་
པར་གྱུར་ཅིག་ཅེས་པའོ། ཆོས་ཀྱི་མཐུན་རྐྱེན་ཚང་བར་བསྔོ་བ་ནི ལུས་ཅན་མ་ལུས་པ་
ཀུན་གྱིས་བྱ་བ་ཡིད་དུ་འོང་བ་རྣམས་དང་ནི་ཤིང་གི་ཁྱད་པར་སྣ་ཚོགས་པ་དང་། ཉི་ཟླ་ལ་
སོགས་པའི་འོད་ཟེར་ཐམས་ཅད་དང་བར་སྣང་གི་ནམ་མཁའ་ལས་ཀྱང་ཟབ་པ་དང་རྒྱ་ཆེ་བའི་
ཆོས་ཀྱི་སྒྲ་རྒྱུན་མི་འཆད་པར་ཐོས་པར་ཤོག་ཅིག ལུས་ཅན་དེ་དག་ཐམས་ཅད་དུས་རྟག་ཏུ་
སངས་རྒྱས་བཅོམ་ལྡན་འདས་རྣམས་དང་སངས་རྒྱས་ཀྱི་སྲས་བྱང་ཆུབ་སེམས་དཔའ་ཆེན་པོ་
རྣམས་དང་ཕྲད་པར་གྱུར་ཅིག། ཕྲད་ནས་ཀྱང་མཆོད་པའི་སྤྲིན་གྱི་ཕུང་པོ་ནི་མཐའ་ཡས་པས་
འགྲོ་བའི་བླ་མ་རྒྱལ་བ་སྲས་དང་ས་པ་རྣམས་ལ་མཆོད་པ་རྒྱུན་མི་འཆད་པ་བྱེད་པར་ཤོག་ཅིག
ཅེས་པའོ ། འཇིག་རྟེན་དར་ཞིང་དགེ་པར་བསྔོ་བ་ནི། དཀར་པོའི་ཕྱོགས་ཀྱི་ལྷའི་ཚོགས་
མང་པོ་ཡང་དུས་དུས་སུ་ཆར་བའི་རྒྱུན་དང་ལྡན་པར་འབེབས་ཤིང་། དེའི་རྒྱུས་རྩི་ཤིང་ལོ་ཏོག་
ཐམས་ཅད་ཕུན་སུམ་ཚོགས་པ་སྨིན་པར་ཤོག་ཅིག འཇིག་རྟེན་སྐྱོང་བའི་རྒྱལ་བོའང་ཆོས་
བཞིན་དུ་ཆོས་སྲིད་ཞི་བས་སྐྱོང་ང་བར་བྱེད་པར་གྱུར་ཅིག །དེ་དག་ལ་བརྟེན་ནས་འཇིག་རྟེན་པ་
དག་ཀྱང་རྒུད་པ་ཐམས་ཅད་དང་བྲལ་ཏེ་བདེ་བ་དང་འབྱོར་བ་ཆེན་པོ་དར་ཞིང་རྒྱས་པར་ཤོག་
ཅིག སྨན་རྣམས་ཀྱང་ནད་སེལ་བའི་མཐུ་ཕུན་སུམ་ཚོགས་པ་གས་པ་དང་ལྡན་པ་དང་གསང་སྔགས་
338-

སྤྱོད་འཇུག་འགྲེལ་བ་བྱང་ཆུབ་ད་ཉི་ཟླའི་སྣང་བ
ཀྱི་བཟླས་བརྗོད་བྱས་པ་ལས་ཀྱང་ཇི་སྐད་བཤད་པའི་ཕན་ཡོན་རྣམས་མྱུར་དུ་འགྲུབ་པར་ཤོག་
ཅིག མཁའ་ལ་རྒྱུ་ཞིང་འགྲོ་བའི་འབྱུང་བོ་དང་མིའི་ཤ་ཁྲག་ལ་སྤྱོད་པའི་སྲིན་པོ་དང་གནོད་
སྦྱིན་དང་ཤ་ཟ་ལ་སོགས་པའི་གདུག་པ་ཅན་ཐམས་ཅད་བྱམས་པ་དང་སྙིང་རྗེའི་སེམས་དང་ལྡན་
པར་གྱུར་ཅིག སེམས་ཅན་གྱི་རེས་འགའ་ཡང་སྡུག་བསྔལ་མྱོང་བར་མ་གྱུར་ཅིང་དེའི་རྒྱུ་
སྡིག་པ་༩ལ་སྤྱོད་པར་ཡང་མ་གྱུར་ལ་ན་བས་གདུང་བར་མ་གྱུར་ཏེ་འཇིགས་པ་སྣ་ཚོགས་དང་
གཞན་གྱིས་བརྙས་པའང་མི་འབྱུང་ཞིང་སེམས་ཅན་འགའ་ཡང་ཡིད་མི་བདེ་བར་ཡང་མ་གྱུར་
ནས་རྟག་ཏུ་བདེ་ཞིང་དགེ་བ་ལ་གནས་པར་གྱུར་ཅིག ཅེས་པའོ ། མཆོག་གི་དོན་དུ་བསྔོ་
བ་ལ། དགེ་འདུན་གནས་དང་བཅས་པའི་དོན་དུ་བསྔོ་བ་ནི སྡེ་སྣོད་གསུམ་བཞུགས་པའི་
གཙུག་ལག་ཁང་དང་ཀུན་དགའ་ར་བ་ལ་སོགས་པ་རྣམས་སྡེ་སྣོད་ཟབ་མོའི་ལུང་ཀློག་པ་དང་།
ཁ་ཏོན་བྱེད་པ་དང་། འཛིན་པ་དང་དོན་སེམས་པ་དང་སྒོམ་པ་ལ་སོགས་པ་རྣམས་ཀྱིས་
རྒྱས་ཤིང་གང་བས་ལེགས་པར་ཡུན་རིང་དུ་གནས་པར་ཤོག་ཅིག དུས་རྟག་ཏུ་དགེ་འདུན་
ཐམས་ཅད་བདུད་ལ་སོགས་པས་མི་ཕྱེད་ཅིང་དགེ་བའི་བྱ་བ་ལ་ཐུགས་རྩེ་གཅིག་ཏུ་མཐུན་པ་དང་
དགེ་འདུན་རྣམས་ཀྱིས་བསྒྲུབ་པར་བྱ་བའི་དོན་མྱ་ངན་ལས་འདས་པའི་ལམ་གྱི་ཡོན་ཏན་ཁྱད་
པར་ཅད་ཡང་གོང་ནས་གོང་དུ་བཞེད་པ་བཞིན་འགྲུབ་པར་ཤོག་ཅིག་ཅེས་པའོ། དགེ་སློང་
ཕ་མའི་དོན་དུ་བསྔོ་བ་ནི བསླབ་པ་རིན་པོ་ཆེ་གསུམ་ལ་ཚུལ་བཞིན་དུ་སློབ་པར་འདོད་པའི་
དགེ་སློང་རྣམས་ཀྱིས་གནས་དབེན་པ་ཡིད་དུ་འོང་བ་དག་ཀྱང་ཐོབ་པར་ཤོག་ཅིག དེར་ཡང་
རྣམ་གཡེང་དང་འདུ་འཛིའི་བྱ་བ་ཐམས་ཅད་སྤངས་ནས་ནི་སེམས་ནི་ལས་སུ་རུ ང་སྤྲོ་བའི་སྒོ་
ནས་ཏིང་ངེ་འཛིན་རྣམ་པར་དག་པ་སྒོམ་པར་གྱུར་ཅིག་དགེ་སློང་མ་རྣམས་ཀྱང་ཆོས་གོས་དང་ཁ་
ཟས་ལ་སོགས་པ་ཚེགས་ཆུང་དུས་རྙེད་པ་དང་ལྡན་ཞིང་ཕན་ཚུན་འཐབ་པ་དང་གནོད་པ་ཐམས་
ཅད་སྤངས་ནས་ཞི་བ་དང་དུལ་བས་དམ་པའི་ཆོས་ལ་གནས་པར་ཤོག་ཅིག་ཅེས་པའོ། རབ་
བྱུང་སྤྱིའི་དོན་དུ་བསྔོ་བ་ནི། དེ་བཞིན་དུ་ཐར་བ་ཐོབ་པར་འདོད་པས་ཁྱིམ་ནས་ཁྱིམ་མེད་པ་
རབ་ཏུ་བྱུང་བ་མ་ལུས་པ་ཀུན་ཉོན་མོངས་པའི་གདུང་བ་བསིལ་བར་བྱེད་པའི་ཚུལ་ཁྲིམས་ཇི་ལྟར་
ཁས་བླངས་པ་རྣམས་ནམ་ཡང་ཉམས་པ་མེད་པར་སྲུང་ནུས་པར་གྱུར་ཅིག གལ་ཏེ་ལྟུང་བ་
བྱུང་ནས་ཚུལ་ཁྲིམས་འཆལ་པ་སྲིད་ནའང་དེ་ལ་འགྱོད་པ་དྲག་པོས་ཡིད་ཕྱུང་ནས་ཕྱིར་བཅོས་ཏེ་
དུས་རྟག་ཏུ་སྡིག་པ་མཐའ་དག་ཟད་ཅིང་བྱང་བར་བྱེད་པར་ཤོག་ཅིག གནས་སྐབས་སུ་ཡང་
བདེ་འགྲོ་མཐོ་རིས་ཀྱི་གོ་འཕང་དག་ཀྱང་ཐོབ་པར་གྱུར་ནས་དེར་ཡང་རབ་ཏུ་བྱུང་སྟེ་ཚུལ་ཁྲིམས་
དང་བརྟུལ་ཞུགས་རྣམ་པར་དག་པ་མི་ཉམས་པར་སྲུང་བར་ཤོག་ཅིག་ཅེས་པའོ། ། ཁྱད་པར་
མཁས་པའི་དོན་དུ་བསྔོ་བ་ནི། རིག་གནས་ལྔ་དང་བྱེ་བྲག་ཏུ་ནང་རིག་པའི་སྡེ་སྣོད་གསུམ་ལ་
339

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
མཁས་པའི་གང་ཟག་རྣམས་ནི གཞན་ཁྱད་པར་དུ་འཕགས་པའི་གོང་ལ་འཇོག་པའི་སྒོ་ནས་
བཀུར་བ་དང་། ཆོས་གོས་ལྷུང་བཟེད་དང་ཞལ་ཟས་ལ་སོགས་པའི་བསོད་སྙོམས་དག་ཀྱང་
འབད་རྩོལ་མེད་པར་བདེ་བླག་ཏུ་རྙེད་པར་ཤོག་ཅིག རང་གི་ཡོན་ཏན་ལ་ང་རྒྱལ་དང་སེར་སྣ་
མེད་ཅིང་གཞན་གྱི་ཡོན་ཏན་ལ་ཕྲག་དོག་དང་འགྲན་སེམས་མེད་པའི་སྒོ་ནས་རྒྱུད་ནི་ཡོངས་སུ་
དག་པར་གྱུར་བ་དང་ཕྱོགས་རྣམས་ཀུན་ཏུ་སྙན་པའི་གྲགས་པ་ཆེན་པོས་ཁྱབ་པར་ཤོག་ཅིག
གནས་སྐབས་སུ་ཕྱི་མ་ལ་ངན་སོང་གསུམ་ལ་སོགས་པའི་སྡུག་བསྔལ་ནམ་ཡང་མི་མྱོང་ཞིང་ད་ང་དཀའ་
བ་དང་ངལ་བ་དྲག་པོ་སྤྱད་པ་མེད་པར་ཡང་ཐར་བ་སྒྲུབ་པ་ལ་ལྷ་བས་ཀྱང་ཆེས་ལྷག་པར་གྱུར་
བའི་དལ་འབྱོར་གྱི་ལུས་གཅིག་པུ་ཐོབ་པ་ཉིད་ཀྱིས་ནི་ཐབས་ལ་མཁས་པའི་སྐྱེས་བུ་དེ་དག་མཐར་
ཐུག་བླ་ན་མེད་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་མྱུར་དུ་འགྲུབ་
པར་ཤོག་ཅིག་ཅེས་པའོ། ། གཉིས་པ་མཆོག་གི་དགོངས་པ་རྫོགས་པར་བསྔོ་བ་ནི། སེམས་
ཅན་ཀུན་གྱི་སོགས་ཏེ། སངས་རྒྱས་རྒྱུན་དུ་མཆོད་པར་བསྔོ་བ་ནི། ནམ་མཁའི་མཐའ་དང་
མཉམ་པའི་སེམས་ཅན་མ་ལུས་པ་ཀུན་གྱིས་ལན་གྲངས་མང་པོའི་བར་དུ་ཕྱོགས་བཅུ་ན་བཞུགས་
པའི་སངས་རྒྱས་བཅོམ་ལྡན་འདས་ཐམས་ཅད་ལ་ཟང་ཟིང་དང་སྒྲུབ་པའི་མཆོད་པ་རྣམས་ཀྱི་
རྒྱུན་མི་འཆད་པར་མཆོད་པར་བྱེད་ཅིང་དེ་དག་གི་བྱིན་བརླབས་ལ་བརྟེན་ནས་སངས་རྒྱས་ཀྱི་
བདེ་བ་བསམ་གྱིས་མི་ཁྱབ་ཅིང་མཐའ་ཡས་བ་ཐོབ་པ་ཉིད་ཀྱིས་སེམས་ཅན་ཐམས་ཅད་དུས་རྟག་
ཏུ་བདེ་བ་ཆེན་པོ་ལྡན་པར་གྱུར་ཅིག་ཅེས་པའོ། དམ་པའི་དགོངས་པ་འགྲུབ་པར་བསྔོ་བ་
ནི། རྒྱལ་བའི་སྲས་པོ་བྱང་ཆུབ་སེམས་དཔའ་ཆེན་པོ་རྣམས་ཀྱི་འགྲོ་བ་དཔག་ཏུ་མེད་པ་སྨིན་པ་
དང་གྲོལ་བའི་དོན་ཐུགས་ལ་ཇི་ལྟར་དགོངས་པ་བཞིན་དུ་དངོས་སུ་ཡང་འགྲུབ་པར་ཤོག་ཅིག
འགྲོ་བ་ཐམས་ཅད་ཀྱི་མགོན་པོ་ཐམས་ཅད་མཁྱེན་པ་ཡིས་ནི་ཐུགས་ལ་གང་དགོངས་པ་ཇི་ལྟ་བུ་
བཞིན་དུ་སེམས་ཅན་རྣམས་ལ་ཕན་པ་དང་བདེ་བའི་ཁྱད་པར་དེ་དག་ཐམས་ཅད་མྱུར་དུ་འབྱོར་
བར་ཤོག་ཅིག་ཅེས་པའོ། ཉན་རང་རྣམས་ཀྱང་བདེ་བར་བསྔོ་བ་ནི། དེ་བཞིན་དུ་རྟེན་
འབྲེལ་ཟབ་མོ་རྟོགས་པའི་རང་བྱུང་གི་ཡེ་ཤེས་ཀྱིས་རང་ཉིད་གཅིག་པུ་མངོན་པར་བྱང་ཆུབ་པའི་
རང་སངས་རྒྱས་ཀྱི་རིགས་ཅན་རྣམས་དང་སྲིད་པ་ཐ་མ་པའི་ཚེ་ཡང་འབྲས་བུའི་ཁྱད་པར་
ན་ལས་ཐོས་ཤིང་སྒྲོགས་པ་ཉན་ཐོས་ཀྱི་རིགས་ཅན་རྣམས་ཀྱང་འཁོར་བའི་སྐྱོན་མཐའ་དག་
གཞན་ལས
ཉེ་བར་ཞི་བའི་བདེ་བ་དང་ཡང་ལྡན་ཞིང་མཐར་ཐུག་རྫོགས་པའི་སངས་རྒྱས་ཀྱི་བདེ་བ་ཆེན་པོ་
ཐོབ་པར་གྱུར་ཅིག གནས་སྐབས་སུ་ཡང་ལྷ་དང་ལྷ་མིན་མི་རྣམས་ཡིད། གུས་བཅས་རྟག་ཏུ་
ཅེས་རྒྱ་དཔེ་ལས་འབྱུང་བ་ལྟར། ལྷ་དང་ལྷ་མ་ཡིན་དང་མི་རྣམས་ཐམས་ཅད་ཀྱང་དེ་དག་ལ་
ཡིད་གུས་པ་དང་བཅས་པའི་སྒོ་ནས་དུས་རྟག་ཏུ་མཆོད་པའི་ཚོགས་རྣམས་ཀྱིས་མཆོད་པ་བྱེད་
340-

སྤྱོད་འཇུག་འགྲེལ་བ་བྱང་ཆུབ་པ་གསལ་བྱེད་ཉི་ཟླའི་སྣང་བ།
པར་ཤོག་ཅིག་ཅེས་པའོ། ། གཉིས་པ་རང་དོན་བྱང་ཆུབ་སྤྱོད་པའི་རྒྱུར་བསྔོ་བ་ནི། བདག་
ཀྱང་འཇམ་དབྱངས་སོགས་ཏེ། རང་གི་དོན་དུ་བསྔོ་བ་ལ། ཚེ་རབས་མང་པོའི་དོན་དུ་བསྔོ་
བ་ནི། རྩོམ་པ་པོ་བདབདག་ཀྱང་ལྷག་པའི་ལྷ་འཇམ་པའི་དབྱངས་ཀྱི་བཀའ་དྲིན་གྱིས་ཉེ་བར་
བསྐྱངས་པར་བརྟེན་ནས་བྱང་ཆུབ་སེམས་དཔའི་ས་དང་པོ་རབ་ཏུ་དགའ་བ་གནས་པ་ཐོབ་ཀྱི་
བར་དུ་དུས་རྟག་ཏུ་རྒྱུན་མི་འཆད་པར་ཚེ་རབས་སྔ་མ་སྔ་མ་རྣམས་རྗེས་སུ་དྲན་པས་ལས་རྒྱུ་
འབྲས་ལ་མངོན་པར་ཡིད་ཆེས་དང༌ཡོན་ཏན་ཐམས་ཅད་ཀྱི་གཞིར་གྱུར་བ་རབ་ཏུ་བྱུང་བའི་
སྡོམ་པ་རྣམ་པར་དག་པའང་ཐོབ་པར་ཤོག་ཅིག དེར་ཡང་བདག་ནི་བསོད་སྙོམས་ལ་སོགས་
པའི་ཁ་ཟས་ཀྱི་ནའམ་ངན་ངོན་ཙམ་གྱིས་ཀྱང་ལུས་ཉམས་སྟོབས་དང་ལྡན་ཞིང་ེ་བར་འཚོ་
བར་ཤོག་ཅིག སངས་རྒྱས་མ་ཐོབ་ཀྱི་བར་གྱི་ཚེ་རབས་བརྒྱུད་མར་ཀུན་ཏུ་ེ་བ་འབའ་ཞིག་
སྒྲུབ་པ་ལ་འཇིག་རྟེན་གྱི་འདུ་འཛི་དང་རྣམ་གཡེང་ཐམས་ཅད་སྤངས་ཏེ་སྒོ་གསུམ་དབེན་པར་
གནས་པ་ཕུན་སུམ་ཚོགས་པ་དང་ལྡན་པའང་འཐོབ་པར་ཤོག་ཅིག་ཅེས་པ་སྟེ། འགྲེལ་པ་
རྣམས་སུ་སློབ་དཔོན་འདི་ཉིད་འཕགས་པའི་གང་ཟག་ཏུ་གསུངས་པས ས་རབ་དགའ་བ་
ཐོབ་བར་དུ། ཞེས་པ་ལ་སོགས་པ་ནི་རྗེས་འཇུག་གི་སྐྱེ་བོ་རྣམས་ལམ་ལ་བསླབ་པའི་དོན་ཏེ
མགོན་དང་བཅས་པའི་དོན་དུ་བསྔོ་བ་ནི། དུས་གང་གི་ཚེ་སྐུ་བལྟ་བར་འདོད་པའམ་ཆོས་ཀྱི་
དོན་ཅུང་ཟད་ཙམ་དྲི་བར་འདོད་ན་ཡང་། དེའི་ཚེ་འཇིག་རྟེན་ཐམས་ཅད་ཀྱི་མགོན་པོ་འཇམ་
པའི་དབྱངས་དེ་ཉིད་ནི་གེགས་དང་སྒྲིབ་པ་གང་ཡང་མེད་པར་མངོན་སུམ་དུ་མཐོང་ནས་རྣམ་པ་
ཐམས་ཅད་དུ་རྗེས་སུ་འཛིན་ཅིང་སྐྱོང་བར་ཤོག་ཅིག་ཅེས་པའོ། ། གཞན་དོན་འགྲུབ་པའི་
དོན་དུ་བསྔོ་བ་ནི། ཕྱོགས་བཅུའི་འཇིག་རྟེན་གྱི་ཁམས་རབ་འབྱམས་ནམ་མཁའི་མཐས་་་
གཏུགས་པར་ཁྱབ་པའི་སེམས་ཅན་མ་ལུས་ཀུན་གྱི་གནས་སྐབས་དང་མཐར་ཐུག་གི་དོན་ཐམས་
ཅད་བདེ་བླག་ཏུ་བསྒྲུབ་པའི་ཕྱིར་ཇི་ལྟར་འཕགས་པ་འཇམ་དབྱངས་ལ་སོགས་པ་བྱང་ཆུས་
སེམས་དཔའི་སྤྱོད་པ་རླབས་པོ་ཆེ་གཞན་ལ་ཕན་པ་འབའ་ཞིག་མཛད་པ་བཞིན་དུ་བདག་གི་སྤྱོད་
པའང་དེ་འདྲ་བ་ཁོ་ནར་གཞན་ལ་ཕན་པ་འབའ་ཞིག་འགྲུབ་པར་ཤོག་ཅིག དེ་ཡང་དུས་ཇི་
སྲིད་དུ་ནམ་མཁའ་གནས་པར་གྱུར་པ་དང་ཡུལ་འགྲོ་བ་མ་ལུས་པ་ཇི་སྲིད་གནས་པར་གྱུར་བའི་
བར་དེ་སྲིད་དུ་གཞན་དོན་བྱེད་པ་པོ་བདག་ནི་མྱ་ངན་ལས་མི་འདའ་བར་གནས་བར་གྱུར་ནས་
བྱེད་ལས་འགྲོ་བ་མཐའ་ཡས་བའི་འཁོར་བ་དང་ངན་སོང་གི་སྡུག་བསྔལ་མཐའ་དག་སེལ་བར་
བྱེད་པར་ཤོག་ཅིག དམྱལ་བ་ལ་སོགས་པ་འགྲོ་བ་མ་ལུས་པའི་སྡུག་བསྔལ་གྱི་ཁྱད་པར་གང་ཅི་
རུང་པ་ཡོད་པ་དེ་དག་མ་ལུས་པ་ཀུན་བདག་ལ་སྨིན་ནས་བྱང་ཞིང་དག་པར་གྱུར་ཅིག བྱང་
ཆུབ་སེམས་དཔའི་ཚོགས་གཉིས་ཀྱིས་བསྡུས་པའི་དགེ་བའི་རྩ་བ་རང་རྒྱུད་ལ་མི་ཕྱེད་པར་འདུན་
341

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
པའི་སྟོབས་ཀྱིས་འགྲོ་བ་ཐམས་ཅད་འཕྲལ་དང་ཡུན་དུ་བདེ་བ་ཕུན་སུམ་ཚོགས་པ་ལ་ལོངས་སྤྱོད་
པར་ཤོག་ཅིག་ཅེས་པའོ། གསུམ་པ་གཉིས་དོན་བསྟན་པ་དར་རྒྱས་སུ་བསྔོ་བ་ནི འགྲོ་
བའི་སྡུག་བསྔལ་སོགས་ཏེ། འགྲོ་བ་མཐའ་ཡས་པའི་འཁོར་ང་ངན་སོང་གི་སྡུག་བསྔལ་གྱི་
ནད་ཐམས་ཅད་སེལ་བའི་སྨན་གྱི་མཆོག་གཅིག་པུར་གྱུར་ཅིག མཐོ་རིས་དང་ཐར་བའི་བདེ་
བ་ཕུན་སུམ་ཚོགས་པ་ཐམས་ཅད་འབྱུང་བའི་གནས་དམ་པར་གྱུར་བ་སངས་རྒྱས་ཀྱི་བསྟན་པ་
རིན་པོ་ཆེ་ལུང་དང་རྟོགས་པའི་བདག་ཉིད་ཅན་འཆད་ཉན་དང་སྒྲུབ་པའི་སྒོ་ནས་བཟུང་ཞིང་
རྙེད་པ་དང་བཀུར་སྟིའི་མཆོད་པ་རྒྱ་ཆེན་པོ་དང་བཅས་ཏེ་དུས་ཡུན་རིང་བོའི་བར་དུ་འཇིག་རྟེན་
འདིར་གནས་བར་གྱུར་ཅིག་ཅེས་པའོ།
གསུམ་པ་བརྩམས་མཐར་ཕྱིན་པ། མཇུག་ཡོངས་སུ་རྫོགས་པའི་དོན་སྟོན་པ་ལ་བཞི
བཀའ་དྲིན་དྲན་པའི་ཕྱག་བྱ་བ་དང་། ལེའུའི་མཚན་བཤད་པ། གང་གིས་བརྩམས་པའི་
མཛད་བྱང་མཇུག་ལོ་ཙཱ་བའི་འགྱུར་བྱང་བཤད་པའོ། ། དང་པོ་ནི། གང་གི་དྲིན་གྱིས་
སོགས་ཏེ། ལྷག་པའི་ལྷ་ཐུགས་རྗེ་ཆེན་པོ་དང་ལྡན་པ་གང་གིས་བྱིན་གྱིས་བརླབས་པའི་བཀའ་
དྲིན་གྱིས་བདག་ལ་འཇིག་རྟེན་གྱི་བྱ་བ་སྙིང་བོ་མེད་པ་རྣམས་ལ་ཆགས་པ་སྤངས་ནས་ཐོས་བསམ་
སྒོམ་གསུམ་ལ་སོགས་པའི་དགེ་བའི་བྱ་བ་ཁོ་ན་ལ་རྩེ་གཅིག་ཏུ་གཞོལ་བའི་བློ་གྲོས་ཁྱད་པར་ཅན་
བྱུང་བར་མཛད་པ་དེ་ནི་བཅོམ་ལྡན་འདས་མགོན་པོ་འཇམ་པའི་དབྱངས་ཡིན་པས། དེ་ལ་སྒོ་
གསུམ་གུས་པའི་སྒོ་ནས་ཕྱག་འཚལ་ལོ ། ཞེས་པ་སྟེ མཆོག་སྦྱིན་རྡོ་རྗེ་མཆོག་ཁྱོད་་
འདུད། ཡང་དག་མཐར་གྱུར་ཁྱོད་ལ་འདུད། ། སྟོང་ཉིད་སྙིང་བོ་ཁྱོད་ལ་འདུད
སངས་རྒྱས་བྱང་ཆུབ་ཁྱོད་ལ་འདུད། ། ཅེས་པ་ལ་སོགས་པས་སོ། དེ་བཞིན་དུ་སྐྱེས་བུ་
དམ་པ་གང་དག་གི་གདམས་པ་དང་རྗེས་སུ་བསྟན་པའི་བཀའ་དྲིན་གྱིས་བདག་གི་རྒྱུད་ལ་ལས་
དང་ཉོན་མོངས་པའི་རྒུད་པ་རྣམས་བསལ་ནས་ལུང་དང་མངོན་པར་རྟོགས་པའི་ཡོན་ཏན་
རྣམས་གོང་ནས་གོང་དུ་དར་ཞིང་རྒྱས་པར་མཛད་པའི་མཁན་པོ་དང་སློབ་དཔོན་ལ་སོགས་པ་བླ་
མ་དམ་པ་དགེ་བའི་བཤེས་ག ད་རྣམས་ལའང་བདག་ཉིད་གུས་པས་ཕྱག་འཚལ་ལོ། ། ཞེས་
པ་སྟེ། གང་གི་བཀའ་དྲིན་འོད་ཀྱི་གསལ་བྱས་བདག་ཉིད་ཀྱི།། དེ་ཉིད་རིན་ཆེན་འོད་ཀྱི་
ཚོགས་ཀྱིས་མུན་བཅོམ་སྟེ། ། མིག་སྐྱོན་མེད་རྣམས་རོལ་བར་བཅས་ཏེ་སྟེང་དུ་ནི། ། ལྷ་
གྱུར་བླ་མ་ཉི་མ་དེ་ལ་ཕྱག་འདི་བགྱིད། ། ཅེས་པ་ལ་སོགས་པས་སོ ། མདོར་ན་བླ་མ་ཡི་
དམ་རྒྱལ་བ་སྲས་དང་བཅས་པ་རྣམས་ལ་བཀའ་དྲིན་ཆེན་པོ་རྗེས་སུ་དྲན་པའི་སྒོ་ནས་དུས་ཐམས་
ཅད་དུ་ཕྱག་འཚལ་ཞིང་སྐྱབས་སུ་མཆིའོ། ། ཐེག་པ་ཆེན་པོའི་བསམ་སྦྱོར་ཕུན་སུམ་ཚོགས་པ་
སྟོན་པའི་གཞུང་ལུགས་རྣམ་པར་དག་པ་འདི་ལྟ་བུ་ལ་བརྟེན་ནས་སངས་རྒྱས་ཀྱི་བསྟན་པ་རིན་པོ་
- 342 1

སྤྱོད་འཇུག་འགྲེལ་གཞུང་ལམ་གསལ་བྱེད་ཉི་ཟླའི་སྣང་བ
ཆེ་དང་སེམས་ཅན་དཔག་ཏུ་མེད་པ་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག་ཅེས་པའི་དོན་
ཏོ ། གཉིས་པ་ནི། བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས་གཙོ་བོར་དགེ་བའི་རྩ་
བ་རྣམས་ཡོངས་སུ་བསྔོ་བའི་ཚུལ་གསལ་བར་བསྟན་པ་ཞེས་བྱ་བའི་ལེའུ་སྟེ་བཅུ་བའོ
གསུམ་པ་ནི། བྱང་ཆུབ་སེམས་དཔའི་སོགས་ནས་སློབ་དཔོན་ཤན་ཏ་དེ་ཝཱས་མཛད་པ་རྫོགས་
སོ ། བཞི་བ་ནི རྒྱ་གར་གྱི་མཁན་པོ་སོགས་ཀྱི་བསྟན་ཏོ།
འདིར་སྨྲས་པ། ཟབ་མོ་ལྟ་དང་རྒྱ་ཆེན་སྤྱོད་པའི་གཞུང་ཟབ་དང་རྒྱ་ཆེ་བརྒྱུད་
གསུམ་མན་ངག་བཅུད། ། རྣམ་དཔྱོད་མཐུ་ཡིས་ལེགས་དྲངས་བསྟན་པའི་རྒྱུན། གསལ་
མཛད་ཆོས་ཀྱི་རྒྱལ་བོ་ཀློང་ཆེན་པ དེ་སྲས་རིག་འཛིན་ཆེན་པོ་འཇིགས་མེད་གླིང་།
ཡབ་སྲས་བརྒྱུད་པ་གསེར་རིའི་ཕྲེང་བ་ལས། ལེགས་འོང་བཀའ་དྲིན་མཚུངས་མེད་ཆོས་ཀྱི་
རྗེ རིག་འཛིན་པདྨ་ཐུགས་མཆོག་རྡོ་རྗེ་དང༌། གྲུབ་བརྙེས་འཇིགས་མེད་བསྟན་པའི་
རྒྱལ་མཚན་སོགས འདྲེན་མཆོག་དམ་པ་དུ་མའི་ཞལ་སྒོ་ནས།། ཆེན་པོ་བདུན་ལྡན་
ཐེག་ཆེན་གཞུང་ལུགས་དོན ། ཐོས་པས་དད་གུས་སྤྲོ་སེམས་ཆེར་བརྟས་ཀྱང་། སྡུག་
ཀུན་གྲོང་དུ་རྒྱུ་བའི་གཉིས་སྐྱེས་བདག ཐབས་ཤེས་གཤོག་ཟུང་བསྐྱོད་པའི་མཐུ་ཆུང་བས།
བྱང་ཆུབ་མཁའ་ལམ་བགྲོད་པའི་སྐལ་ཕྲ་ཡང་། བཤད་ཡམས་ཚིག་གི་ཀུ་ཅོ་དུས་སུ་་་་་་་་
སྒྲོགས ། འདི་ན་དུས་གསུམ་རྒྱལ་ཀུན་བསྒྲོད་གཅིག་ལམ རྒྱལ་སྲས་སེམས་དཔའ་
རྣམས་ཀྱིས་གཉེར་བྱའི་ལས ། ཕན་བདེའི་ལེགས་ཚོགས་མ་ལུས་འབྱུང་བའི་གཞི
བྱང་ཆུབ་སེམས་མཆོག་ཡིད་བཞིན་དབང་གི་རྒྱལ། ། འཇུག་སྒྲུབ་གྲུབ་པའི་སྤྱོད་པ་གསུམ་
སྟོན་པའི ། གཞུང་བཟང་འདི་འདྲ་རྒྱ་བོད་གཉིས་ཆར་དཀོན། ། དེ་ཕྱིར་གུས་རྟག་སྦྱོར་
བས་དུས་ཀུན་ཏུ། ། འདི་ཉིད་ཐོས་བསམ་སྒོམ་ལ་ནན་ཏན་མཛོད། ཐོས་པ་རྨོངས་པའི་
མུན་སེལ་སྣང་བའི་གཏེར ཐར་ལམ་སྣང་བྱེད་ལམ་དང་ལམ་མིན་དག །བླང་དོར་
འབྱེད་པའི་མིག་དང་འདྲ་བས་ན ། ཐར་འདོད་རྣམས་ཀྱི་ཐོག་མར་བརྟེན་པར་བྱ
ཐོས་དོན་བསམ་པས་རྒྱུད་ལ་མ་སྦྱར་ན། རང་རྒྱུད་ཡང་དག་ལམ་ལས་ཕྱིར་ཕྱོགས་ཏེ།
ལོག་ལྟས་རྒྱུད་ཁེངས་གཞན་རྒྱུད་སྲེག་བྱེད་ན། ། ཐོས་པ་དགྲ་རུ་ལངས་པའི་མངོན་རྟོགས་
ལགས ། བསམ་པས་རང་གི་རྒྱུད་ལ་འདྲེས་པའི་དོན ། ཚུལ་བཞིན་སྒོམ་པས་ཉམས་སུ་
མ་བླང་ན། ། རང་རྒྱུད་ཉོན་མོངས་བཟློག་ཐབས་ག་ལ་ཡོད། ། དེ་ཕྱིར་ཐོས་བསམ་སྒོམ་
གསུམ་དཀྲུགས་མར་མཛོད། ། ཐོས་པའི་འོ་མཚོ་ཕྱོགས་གཅིག་འཁྱིལ་བ་ལ། ། བསམ་
པའི་སྲུབ་ཤིང་དག་གིས་ལེགས་བསྲུབས་ནས། སྒོམ་པའི་ཉམས་ལེན་སྙིང་བོའི་མར་དུ་
སྒྲུབས ། ཐར་པའི་སྲོག་གི་ཟུངས་འདིར་ནན་ཏན་མཛོད། རྒྱལ་སྲས་བྱང་ཆུབ་སེམས་
343

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
དཔའི་སྤྱོད་པ་ལ ། འཇུག་པའི་གཞུང་འདིར་འགྲེལ་བ་གྲངས་མང་ཡང་། ལ་ལ་རྒྱ་ཆེ་
ལ་ལ་བསྡུས་དྲེགས་ཤིང་མཁས་པའི་གཞུང་ལུགས་འགའ་ཞིག་གོ་དཀའ་བས ། རྒྱས་
བསྡུས་འཚམས་ཤིང་གོ་བར་སླ་བ་འདི། ། རང་གི་རྣམ་དཔྱོད་མཐུ་ཡིས་མ་ཡིན་ཏེ།
མཁས་མང་གཞུང་ལུགས་ཕྱོགས་སུ་བསྡེབ་པ་ལགས གང་ཞིག་ལུང་རིགས་མན་ངག་ལ་
བརྟེན་ནས གང་གི་གཞུང་དོན་བཀྲོལ་པའི་ལེགས་བཤད་མོད། གང་ལ་ཉེས་འགལ་
ཆ་ཡིས་རྨོངས་ན་ཡང་གང་ཐུགས་མཁྱེན་ལྡན་རྣམས་ཀྱི་སྤྱན་སྔར་འཆགས། ། དེ་དགེ་
དྲི་མེད་ཟླ་བའི་འཛུམ་ཟེར་གྱིས། ། སྐལ་བཟང་ཡིད་ཀྱི་ཀུན་ད་རབ་བཞད་དེ ། དོན་
གཉིས་སེམས་ཀྱི་མདངས་ལེགས་རྣམ་རྒྱས་ནས། ། རྣམ་མཁྱེན་ཐར་བའི་མཛེས་པ་ངོམས་
གྱུར་ཅིག། ཐུབ་བསྟན་ཉི་མ་གླིང་བཞིའི་མཁའ་ལ་ཤར། ། ཕན་བདེའི་འོད་ཀྱིས་ས་གསུམ་
ཁོང་ཁྱབ་ཏེ གདུལ་བྱའི་པུ ཎྚ་རི་ཀའི་ཚལ་བརྟས་ནས། བཅུད་བཟང་སེམས་ཀྱིས་
འགྲོ་རྒྱུད་གཏམས་པར་ཤོག། བདག་ཀྱང་དེང་ནས་ཚེ་རབས་ཕྲེང་བ་རུ བྱང་ཆུབ་
སེམས་མཆོག་བདུད་རྩིའི་རྒྱུད་བརླན་ཞིང་། དམ་པའི་སྤྱོད་མཆོག་རྒྱ་མཚོས་མི་ངལ་བར།
རླབས་ཆེན་འགྲོ་བའི་དོན་ལ་བརྩོན་ནུས་ཤོག ཀུན་གྱི་མཆོག་ཪབ་རིན་ཆེན་རྣམ་གསུམ་
གྱིས ས་གསུམ་དགེ་ལེགས་དཔལ་གྱི་ཆར་འབེབས་བཞིན། སྨོན་ཚིག་ངག་ལ་བདེན་
པའི་བྱིན་བརླབས་ཏེ། ཕུན་ཚོགས་དགའ་སྟོན་བདེ་ལེགས་འབྱུང་གྱུར་ཅིག།
ཅེས་བྱང་ཆུབ་སེམས་དཔའི་སྤྱོད་པ་ལ་འཇུག་པའི་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་
སྣང་བ་ཞེས་བྱ་བ འདི་ནི་སྔོན་རྒྱ་བོད་ཀྱི་མཁས་གྲུབ་མང་པོའི་གཞུང་འགྲེལ་མང་དུ་སྣང་ཡང་། ལ་ལ་
བསྡུས་དྲག་པས་རྒྱ་འཁྲོལ་དཀའ་བ་དང༌ལ་ལ་རྒྱས་ཆེ་བས་ལས་དང་པོ་པའི་བློར་མི་ཤོང་བ་སོགས་ལ་ཕན་
པར་བསམ་ཏེ། བྲི་འདུན་ཡོད་པའི་སྟེང་སློབ་བུ་རྣམས་ནས་ཀྱང་འདི་འདྲ་ཞིག་བྲི་དགོས་ཞེས་ཡང་ཡང་
བསྐུལ་པའི་ངོར ཤྲཱི་ནིརྨ་ཀའི་ཞལ་རྒྱུན་གྱི་འགྲེལ་པ་གཞིར་བཞག་ཏེ་རྒྱས་བསྡུས་འཚམས་པར་བྱས
གཞན་ཤེས་རབ་དང་བསྔོ་བའི་ལེའུ་ལ། མི་ཕམ་རིན་པོ་ཆེ་དང༌ས་བཟང་གི་འགྲེལ་བ་ལས་ཟུར་བརྒྱན་
ནས། རང་བཟོའི་ལོག་རྟོག་གི་བསྲེ་བསླད་མ་ཞུགས་པར གྲུབ་དབང་འཇིགས་མེད་བསྟན་པའི་རྒྱལ་
མཚན་དང་འཇིགས་མེད་ཆོས་ཀྱི་གོ་ཆ་སོགས་སྐྱེས་ཆེན་དམ་པ་དུ་མའི་ཞབས་རྡུལ་སྤྱི་བོར་རེག་པའི་སྐལ་བ་
ཐོབ་པ་རབ་ཏུ་དགེ་བའི་བསམ་པ་ཅན། དུས་མཐའི་སྔགས་བཙུན་འཇིགས་མེད་རྡོ་རྗེ་དཔའ་བོར་འབོད་
པས། རབ་རྒྱལ་བགྲང་བྱ་མ་ནུར་སོན་པ་ལྕགས་འབྲུག་ལོའི་ནག་པ་ཟླ་བའི་དུས་ཚེས་དགེ་བར་ལེགས་པར་
འགྲུབ་པར་སྦྱར་བའི་ཡི་གེ་བ་ནི་རང་སློབ་དད་ལྡན་ཐབས་མཁས་རྒྱ་མཚོས་བགྱིས་པས། འགྲོ་སེམས་གཙང་
མའི་ས་གཞི་ལ་བྱང་ཆུབ་སེམས་ཀྱི་མྱུ་གུ་གསར་དུ་སྨིན་ནས་རྣམ་པ་ཐམས་ཅད་མཁྱེན་པའི་ལོ་འབྲས་གཡུར་དུ་
ཟ་བར་ཤོག་ཅིག ཅིག་གུ དགེའོ དགེའོ དགེའོ བཀྲ་ཤིས སརྦ་མངྒ་ལཾ
344 -

སྤྱོད་འཇུག་འགྲེལ་བ་བྱང་ཆུབ་གཞུང་ལམ་གསལ་བྱེད་ཉི་ཟླའི་སྣང་བ།
ཨོཾ་སྭ་སྟི་ཤུ་བྷཾ་མསྟུ། བགྲང་ཡས་ཆོས་རྣམས་འཛིན་མེད་ངོ་བོ་ཉིད་ཀྱིས་ལྷག་པར་རབ་
གཟིགས་པས ། མཐའ་གཉིས་རབ་བཅོམ་རྟག་པཪ་ཕུན་ཚོགས་ལྔ་ལྡན་རྒྱལ་སྲིད་ཆེན་པོ་
ཡིས རྣམ་མང་ཀུན་རྟོག་རྗེས་སོན་བཀོད་མར་ཟླ་བའི་སྐྱེ་མཆེད་སྣང་བ་བཞིན། རབ་
འབྱམས་རྒྱ་མཚོའི་ཞིང་དག་མཛེས་བྱེད་ཐུབ་དབང་མཆོག་གིས་བདག་སྐྱོངས་ཤིག། བདེ་ལྡན་
རྒྱལ་བའི་ཐུགས་གསང་བཅུད་མཆོག་འོད་ལྔ་བདུད་རྩི་གསར་བའི་རོས།། མདངས་ཆགས་
མཚོ་དབུས་འདབ་སྟོང་རབ་རྒྱས་གེ་སར་ལྷག་ལྷག་དགོད་པའི་རྩེར། ། ལེགས་སྨིན་རྨད་བྱུང་
མཆོག་གི་ཟློས་གར་རང་རྒྱུད་མཚན་དཔེས་མཛེས་པའི་གཟུགས སྡུག་བསྔལ་བདེ་བ་ཆེན་
པོར་གཅོད་བྱེད་རྩིབས་རྣོན་མུ་ཁྱུད་ཅན་དབུས་རོལ། རྒྱལ་ཀུན་མཁྱེན་པའི་ཡེ་ཤེས་མ་ལུས་
རྡུལ་ཕྲན་ཉིད་དུ་བསགས་པའི་ཆ། ། ཐུན་མཚམས་ཞུན་མར་གསར་པའི་ལང་ཚོར་མཚན་
དཔེའི་གཟི་བྱིན་བཀྲག་འབར་པས། ། རྨོངས་འགྲོའི་མུན་པའི་དྲ་བ་གཅོད་ལ་གཅིག་ཏུ་
དཔའ་བའི་དཔལ་ཆེན་དེ། ཆོས་ཀྱི་འཁོར་ལོའི་ལྟེ་བར་ཞུགས་ལ་མི་ཉམས་སྤོབས་པའི་སྣང་
བ་རྩོལ ཕྱོགས་བཅུའི་ཞིང་རྣམས་རབ་འབྱམས་ཁམས་ཀྱི་སྒྲ་དབྱངས་མ་ལུས་ཡོད་དོ་ཅོག།
རྒྱུད་གཅིག་ཉིད་དུ་ལེགས་པར་ཚོགས་པར་འགྱུར་མེད་ནཱ་ད་ཕྲ་བའི་གཟུགས།། མ་ལུས་ཤེས་
བྱའི་སྣང་བརྙན་ཇི་བཞིན་རིག་པར་བྱེད་མཁས་མ་དེ་ནི། ། ལོངས་སྤྱོད་འཁོར་ལོར་འབྲལ་
མེད་རྟག་ཏུ་རྩེན་པའི་གར་གྱིས་རོལ་གྱུར་ཅིག། དྲི་མེད་མཁྱེན་པའི་བློ་གྲོས་རྣམ་དག་ངོས་
ཡངས་ཀུན་གསར་སྒེག་མོ་དང་། ཐུགས་བརྩེའི་གཟི་འོད་ཟེར་ཕྲེང་སྣང་བས་ཕྱོགས་མཐའ་
འགེང་བའི་ཉི་མར་ངེས། ། ཕྲིན་ལས་མཛད་བཟང་རྒྱུན་ཆགས་ཆུ་བོའི་ཀླུང་ལྟར་རྒྱས་པ་ཡབ་
སྲས་གང་། མི་འབྲལ་དྲྭ་བ་འཛིན་པའི་རྒྱན་དུ་དད་བརྒྱའི་པད་མོར་རྟག་རོལ་ཅིག། ཨོ་ཊི་
ཡ་ནའི་ཡིད་འཕྲོག་རྒྱན་གྱུར་འཇིགས་མེད་རྟག་ཁྱབ་རང་བྱུང་སྐུའི ། རྣམ་འགྱུར་ཐ་དད་
རང་དོན་ལ་སྡང་གཞན་དོན་བརྟུན་པའི་གོ་བགོས་པས། ། འགྲོ་ལ་མི་འཇིགས་ཆོས་ཀྱི་མཆོག་
སྦྱིན་རྒྱལ་བ་མཆོག་གི་རྗེས་སྐྱེས་སྲས། ། སྨྲ་བའི་དབང་ཕྱུག་སྐྱེས་ཆེན་དཔའ་བོ་རྣམས་ལ་རབ་
ཏུ་གུས་པས་འདུད། གདོད་མའི་འགོག་བདེན་འདུ་མ་བྱས་དབྱིངས་འཇིགས་བྲལ་འཕོ་
མེད་ཡེ་ཤེས་ཐུགས། ། མི་ཤིགས་ནཱ་དའི་རོལ་མོར་འཁྱིལ་བ་འགག་མེད་རྡོ་རྗེའི་ཚངས་་
དབྱངས་ལྡན། སྣ་ཚོགས་མོས་པའི་མིག་གི་འདོད་འཇོར་དཔའ་བརྟན་སྐྱེ་བོའི་ཚུལ་འཆང་
སྐུ ། གསང་གསུམ་རྨད་བྱུང་ཤནྟ་དེ་ཝར་མི་གཉིས་དྲིན་ཅན་བླ་མར་འདུད། ། གཟོད་
ནས་གཞན་ཕན་ལ་གོམས་ཐུགས་བརྩེའི་ཀྱོ་བས་དྲེགས་ལྡན་གཉིས་འཐུང་བཞིན། མཐའ་
ཀླས་འགྲོ་རྒྱུད་དྲང་བོར་གཞུག་ཕྱིར་ལེགས་གསུང་སྣང་སྦྱིན་སྲིད་འདི་རུ། ཇི་སྙེད་བྱོན་པའི་
དྲང་སྲོང་རིང་ལུགས་དམན་པ་མིན་པར་སློང་བྱེད་པའི། ། ཚད་མའི་སྐྱེས་བུ་འཇིག་རྟེན་
- 345 -

༄༅།།གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
གསུམ་གྱི་མཆོད་སྡོང་དེ་ལ་དད་ཕྱག་འཚལ། ། གང་གི་ཐུགས་གསང་དཔལ་བེའུ་དྲ་བར་
གནས་འཆའ་འཇམ་པའི་རྡོ་རྗེ་ཡིས། བདག་རྐྱེན་ལས་འོངས་རྒྱལ་སྲས་སྤྱོད་པའི་མ་ནོར་
ལམ་བཟང་ཡིད་བཞིན་དབང་། གང་ཞིག་ལ་བསྙེན་སྐྱེས་བུ་མཆོག་དེའི་འདི་ཕྱིའི་རྨོངས་
དབུལ་རབ་བཅོམ་ནས། ། ཐར་མཆོག་ནོར་བུའི་གན་མཛོད་སྒོ་འཕར་ཕྱེ་བའི་རྒྱུ་གཅིག་ཉིད་
དུ་ངེས། ། དེ་ཡི་དགོངས་འགྲེལ་སྒྲོན་མེའི་སྣང་བ་མཆོག་སྦྱིན་རྒྱ་བོད་གཉིས་ཆར་ནས །
མཁས་མང་བསྟན་བཅོས་ནམ་མཁའི་སྐར་ཚོགས་ལྟར་དུ་ལེགས་པར་རབ་བཀྲ་ཡང་། གཟི་
བྱིན་མཆོག་གི་སྣང་བ་ཉི་ཟླ་ལྟ་བུའི་ལེགས་བཤད་གསར་ཤར་འདིས། བྱང་སེམས་མྱུ་གུ་སྨིན་
སྡུད་སྐྱེད་པས་བརྒྱུད་ལྡན་མན་ངག་ཉིད་དུ་གོ། དེས་ན་ལེགས་བཤད་དཀར་པོའི་ཟླ་སྣང་མུ་
ཏིག་གསར་པའི་མཛོད་ཆེན་པོ། སྣང་སེམས་དཔང་འབྱོར་གྲུབ་བརྙེས་དུ་མའི་ཞབས་སྐྱེས་
པདྨས་རེག་པའི་གནས། ། མ་བྱས་རང་བྱུང་སྣང་བརྙན་ལེགས་ཤར་བྱིན་ཆགས་མཁའ་་་
འགྲོའི་གཡང་རྫོང་གི ། གསང་བསྟན་པད་དཀར་དགའ་ཚལ་རབ་རྒྱས་འོད་གསལ་རྡོ་རྗེའི་
ཆོས་གླིང་འདིར། ། གཅིག་ལས་རྣམ་འགྱུར་སྟོང་ཕྲག་དུ་མཪ་རབ་འཕྲུལ་ཪིན་ཆེན་སྤར་
མཆོག་གང་། ། ལེགས་པར་བསྐྲུན་འདིར་སྣག་ཤོག་གྲོན་པའི་དམན་པའི་བསམ་པ་ལོག་དོར་
ནས ། འགྲོ་ཕན་སྙིང་སྟོབས་ཆེན་པོའི་གོ་ཆ་བགོས་ཏེ་རྒྱལ་སྲས་སྤྱོད་པ་ལ། ། ཞུགས་སྤྲོའི་
སྣང་བས་ཆོས་སྦྱིན་སྤེལ་ལ་དལ་འབྱོར་དབང་བོ་དོན་ཡོད་ཞུ ། དེ་ལྟའི་འབྲི་རྐོའི་འདུ་བྱེད་
ཡོན་སྦྱོར་རྩོལ་སོགས་ལེགས་པར་གང་འབྲེལ་བའི། བསོད་ནམས་རྒྱུན་བཟང་འདིས་མཚོན་
སྐྱེ་འཕགས་ཚོགས་རྣམས་ཀྱིས་ནི་དུས་རྩེ་མོར། ། བསགས་པའི་ལེགས་བྱས་ཆུ་ཀླུང་ཆེན་པོ་
ཕྱོགས་གཅིག་ཉིད་དུ་མཚོན་བྱས་ཏེ ། རྣམ་གྲོལ་ཞི་བ་མཆོག་གི་རྒྱ་མཚོར་ཆུད་མི་ཟ་བར་
འཇུག་གྱུར་ཅིག། གང་གི་མཐུ་ཡིས་ནམ་མཁའི་དབྱིངས་ཀུན་ཡོངས་སུ་ཁྱབ་པའི་འཇིག་རྟེན་
དུ མེ་དང་ལྟོ་འགྲོ་དྲག་པོའི་དབལ་ལྡན་སྡུག་བསྔལ་ལྕགས་ཀྱི་འཕྲུལ་འཁོར་གྱི། ། ཉེར་
ལེན་ཀུན་འབྱུང་འདུ་བྱེད་གཡོ་བའི་ཚོགས་ཀུན་བག་ལ་ཞ་གྱུར་ནས། རྙེད་དཀའ་བྱུང་ཆུབ་
མཆོག་གི་ནོར་བུ་འགྲོ་རྣམས་ཀྱིས་ནི་ཐོབ་པར་ཤོག། ། གནས་སྐབས་ཀུན་ཏུ་ཕུན་ཚོགས་བདེ་
དགའི་ལང་ཚོའི་མེ་ཏོག་རབ་བཀྲ་ཞིང༌། ། དུས་མིན་འཆི་དང་གདུག་བའི་ལྕེ་ཡིས་ནམ་ཡང་
རེག་མིན་འཚོ་བ་དང་། ཡིད་བཟང་གེ་ས་ར་ཡི་རུམ་དུ་དམ་ཆོས་སྦྲང་རྩིའི་བཅུད་ཀྱིས་
གཏམས མྱང་དང་འགྲོལ་བའི་དངོས་པོར་གནས་ཏེ་ཁམས་གསུམ་འཁོར་དང་སྤྲུགས་
ཞོག། གང་དུ་ཐུབ་པའི་ཆོས་ཚུལ་ཉིན་བྱེད་དབང་པོའི་འོད་ཟེར་བཀྱེ་བ་ལས། ། སྲིད་དག་
བདུད་སྡེའི་མུན་ཚོགས་རབ་ཏུ་སྐྱེངས་ཏེ་ཡུལ་གཞན་དག་ཏུ་ཡིབས། ། བླང་དོར་སྣང་བ་
འགོག་མེད་འཆར་བཞིན་རྫོགས་ལྡན་དང་པོའི་དགའ་སྟོན་དང་། འགྲོགས་པའི་སྐལ་་་་
- 346

སྤྱོད་འཇུག་འགྲེལ་བ་བྱང་གཞུང གསལ་བྱེད་ཉི་ཟླའི་སྣང་བ
བཟང་ལང་ཚོ་དུས་རྣམ་ཀུན་ཏུ་གཡོ་མེད་རྒྱས་གྱུར་ཅིག། ཕྱོགས་དུས་ཀུན་ཏུ་དེར་འཛིན་སྐྱེས་
བུའི་ཡོངས་འདུའི་ལྗོན་བཟང་ལེགས་འཁྲུངས་པ། ། ཆོས་ཆར་འདོད་འཇོའི་མཛད་བཟང་
ནམ་ཡང་དམན་པའི་ཚུལ་ནི་རབ་བཏང་སྟེ ། གཞོམ་གཞིག་གྲེས་རྒུད་བྲལ་བ་ཆོས་ཁམས་
ས་འཛིན་དབང་བོ་སྲོག་ཞུགས་པའི། ། ནམ་ཡང་འཕོ་མེད་གཡུང་དྲུང་ཁམས་ལྟར་བསྐལ་
བརྒྱར་མི་གཡོ་བརྟན་གྱུར་ཅིག བདག་ཀྱང་སྐྱེ་བ་མུ་ཏིག་དཀར་བོ་ཚར་དུ་དངར་བའི་ཕྲེང་
ཀུན་ཏུ། རིན་ཆེན་གསུམ་གྱི་མཆོད་སྡོང་ཆེན་པོ་མཛེས་པའི་འཕྱང་འཕྲུལ་ལེགས་འབྲེལ་
ནས། ། ཁམས་གསུམ་ཡིད་ཅན་རྫོགས་སྨིན་སྦྱང་བའི་སྨན་ཡོན་སྦྱིན་ནུས་དཔལ་ཐོབ་སྟེ།
འཕགས་ཆེན་རྣམས་ཀྱི་སྨོན་ལམ་རྒྱ་མཚོའི་བཞེད་ལྷག་མ་ལུས་སྐོང་ནུས་ཤོག། སྣ་ཚོགས་ཆོས་
རྣམས་གཉིས་མེད་དབྱིངས་སུ་རོ་མཉམ་ཉིད་དུ་འཁྱིལ་བ་དང་། འདུས་བྱས་ཆོས་ཀུན་རྒྱུ་
རྐྱེན་ལ་བལྟོས་རྟེན་འབྱུང་ནམ་ཡང་བསླུ་མིན་དང་། ། བདག་གི་དྲི་བྲལ་སྟོན་ཟླ་གསར་ལྟའི་
ལྷག་བསམ་རྣམ་པར་དག་པ་ཡི། ། བདེན་གང་གིས་ནི་སྨོན་པའི་གནས་ཀུན་གེགས་མེད་
ཡོངས་སུ་རྫོགས་གྱུར་ཅིག། བཀྲ་ཤིས་དང་པོ་རྐང་གཉིས་གཙོ་མཆོག་སྒྲིབ་བྲལ་ཉིན་བྱེད་
གཞོན་ནུའི་དཔལ། ། བཀྲ་ཤིས་གཉིས་པ་ལུང་རྟོགས་ཆགས་བྲལ་པདྨ་དཀར་པོ་དགའ་བའི་
ཚལ། ། བཀྲ་ཤིས་གསུམ་པ་འཕགས་ཚོགས་འདུས་པ་ཚོགས་གཉིས་ནོར་བུ་འབྱུང་བའི་་
གནས། ། —བཀྲ་ཤིས་བཞི་བ་ཀུན་འདུས་བླ་མས་དེ་དག་སྲིད་མཐར་གནས་གྱུར་ཅིག།
ཅེས་སྤར་ཡིག་བྲི་མཁན་སྔོན་འདྲིས་མཆེད་པོ མཁྱེན་དཔྱོད་མཁའ་ལྟར་ཡངས་པ། སྔགས་འཆང་
དཔལ་མཁར་རྒྱལ་གྱིས། དར་དཀར་དྲི་མེད་བཅས་སྤར་བྱང་སྨོན་ཚིག་ཕྲིས་ཤིག་ཅེས་པའི་གསུང་ནན་ལྡོག་
ཏུ་མ་ནུས་པར སྐྱབས་རྗེ་དམ་པ་མཆོག་གི་བཀའ་དྲིན་གྱིས་འཚོ་བའི། འབངས་ཐ་རྨོངས་རྟུལ་བྷུ་སུ་ཀུ་བ།
འབྲུག་ལོའི་སྦྲུལ་མིང་འཛིན་པ་ཁྱི་ལ་སེང་གེ་འབོད་པའི་དཔེ་ལྟར་སོང་བ འཇིགས་མེད་པདྨ་མཐུ་སྟོབས་རྡོ་
རྗེ་ཚེ་དབང་རོལ་བ་རྩལ་གྱིས། རང་གི་བསྟི་གནས་ཉི་འོད་འཁྱིལ་བར་བྲིས་པ་འདིས་ཀྱང་འགྲོ་རྒྱུད་དཀར་
བོའི་བསམ་པ་རིན་པོ་ཆེ་འཁྲུངས་པའི་རྒྱུར་གྱུར་ཅིག་གུ། དགེའོ དགེའོ དགེའོ བཀྲ་
ཤིས། མངྒ་ལམ།
347 1

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
༄༅། །དྲིས་ལན་མེ་ཏོག་ཕྲེང་མཛེས་ཞེས་བྱ་བ་བཞུགས་སོ། །
༄༅། །ཆོས་ཀྱི་སྣང་བྱེད་ཐུབ་དབང་འགྲོ་བའི་མིག། སྐྱོབ་པ་མཆོག་དེའི་བཀའ་དང་
རྗེས་འབྲེལ་བའི ། ཕན་པའི་གཏམ་གྱི་མེ་ཏོག་ཕྲེང་མཛེས་འདི། ། སྐལ་བཟང་ཁྱོད་ཀྱི་
མགུལ་བའི་རྒྱུན་དུ་ལོངས། ། དེ་ཡང་ཇི་སྐད་དུ འདྲེན་མཆོག་ཤཱཀྱ་སེང་གེས ང་དང་
ང་ལྟ་བུ་མ་གཏོགས གང་ཟག་གི་ཚོད་གང་ཟག་གིས་གཟུང་བར་མི་ནུས་ཞེས་གསུངས་པ་ལྟར་
སྤྱིར་གང་ཟག་གི་རྒྱུད་ཚོད་དཔོག་པར་དཀའ་ཞིང་། སྒོས་བསྟན་པའི་མངའ་བདག་སྐྱེས་བུ་
དམ་པ་རྣམས་ཀྱི་དགོངས་པ་ཅན་དང་ལྡེམ་པོར་དགོངས་པའི་གསུང་ངག་དང་ཐུགས་ཀྱི་་་་་
དགོངས་པ་དགོངས་གཞི་དགོས་པ་སོགས་མཐའ་ཡས་པ། བདག་ལྟ་བུས་བློ་དམན་སོ་སོའི་སྐྱེ་
བོས་ཤེས་བར་མི་ནུས་མོད་དེ། འོན་ཀྱང་རྒན་པོ་བདག་གིས་ཤེས་ཚོད་ཅིག་ཞུ་ན། དམ་པའི་
ཆོས་འདུལ་བ་ལས། མཚོན་ཆས་མི་འཇིགས་གང་ཡང་མེད། འཚོ་བའི་སྲོག་ལ་ཀུན་ཀྱང་
འཛེམ རང་གི་ལུས་ལ་དཔེ་ལོངས་ལ། གཞན་ལ་གནོད་པ་མ་བྱེད་ཅིག ཅེས་དང་
སྡིག་པ་ཅི་ཡང་མི་བྱ་ཞིང་། དགེ་བ་ཕུན་སུམ་ཚོགས་པར་སྤྱད། ། རང་གི་སེམས་ནི་
ཡོངས་སུ་འདུལ། ། འདི་ནི་སངས་རྒྱས་བསྟན་པ་ཡིན། ཞེས་རང་རེ་རྗེས་འཇུག་ཤཱཀྱའི་
སྲས་པོ་རྣམས་ལ་རྗེས་སུ་གདམས་པ་ལགས་པས འདི་ལའང་ཐུགས་དཔྱོད་ཞིབ་ཏུ་མཛོད།
ཁྱད་པར་སྐྱབས་འགྲོའི་བསླབ་བྱའི་སྐབས་སུའང་ཆོས་ལ་སྐྱབས་སུ་སོང་ནས་སེམས་ཅན་ལ་
གནོད་པ་སྤང་དགོས་པས་གནག་ཕྱུགས་ར་ལུག་འདི་དག་བདག་གཞན་སུས་ལག་ཏུ་སོང་ཡང་
གསོད་པ་ལས་འོས་མེད། གསོད་པའི་ཚེ་སྦྱོར་བ་རྩུབ་མོས་རྐང་ལག་ཐག་པས་བསྡམས་མཆུ་ཐ་
གུས་བཅིངས། དབུགས་ཕྱི་ནང་གི་རྒྱུ་འགྲུལ་བཅད་དེ་གནད་འཆད་པའི་སྡུག་བསྔལ་བཟོད་
དཀའ་བ་ཉམས་སུ་མྱོང་བཞིན་བྲང་གྲིས་གཤེག་ནས་ལག་པ་ཁོག་ཏུ་བཏང་སྟེ་སྲོག་རྩ་དམར་པོ་
བཅད་ན་དེ་ལས་གནོད་ཚབས་ཆེ་བ་ཅི་ཞིག་ཡོད་དེ། དངོས་བརྒྱུད་ཅི་རིགས་ཀྱི་སྒོ་ནས་འདི་
འདྲ་བྱེད་དམ་བྱེད་དུ་བཅུག་ན་སྐྱབས་འགྲོའི་བསླབ་བྱ་དང་ཅིའི་ཕྱིར་མི་འགལ། སྐྱབས་འགྲོ་
ནི་སྡོམ་པ་ཐམས་ཅད་ཀྱི་རྟེན་གཞི་ཡིན་པ་དང་ནང་བ་སངས་རྒྱས་ཀྱི་ཁྱད་ཆོས་བླ་ན་མེད་པ་
ཡིན་པས། ཇི་སྐད་དུ། ཕྱི་བ་ནང་བ་སྐྱབས་འགྲོའི་ཁྱད།། དཀོན་མཆོག་སྐྱབས་འཛིན་
- 348

དྲིས་ལན་མེ་ཏོག་ཕྲེང་མཛེས
ནང་བའི་སྲོལ། ། ཞེས་སོ ཀུན་མཁྱེན་ཆོས་ཀྱི་རྒྱལ་བོ་ཀློང་ཆེན་པས། ། གཏོང་རྒྱུ་
བཏགས་པ་ཁས་ལེན་འདས་པ་དང་། མཚན་ཉིད་པ་ནི་ལོག་ལྟ་སྐྱེས་བས་གཏོང་
བསླབ་བྱ་ཉམས་པས་དམན་པར་ལྟུང་བ་སྟེ། ། བག་ཡོད་དྲན་པས་བསྒྲིམ་སྟེ་བླང་དོར་བྱ།
ཞེས་པས་སྐྱབས་འགྲོ་བཏང་བ་མིན་ཀྱང་བསླབ་བྱ་ཉམས་ན་དམན་པར་ཕྱོགས་པ་ཞེས་བྱ་སྟེ
དེ་དག་གི་ཉེས་བས། རྒྱལ་བོའི་རིགས་ལད་པ་ལྟར་ནང་བའི་ཁོངས་སུ་མི་ཚུད་པ་དང་། ཚོང་
བ་སྐྱེལ་མས་བསླུས་པ་ལྟར་ཅི་བྱེད་འཇིགས་པ་དང་བཅས་པ་དང༌། གྱང་འགྲེལ་བའི་རི་མོ་ལྟར་
བསླབ་སྡོམ་ཐམས་ཅད་འཇིག་པ་སླ་བ་དང་དཔུང་གཉེན་དང་བྲལ་བའི་དམངས་ལྟར་འཚེ་
བ་རྣམས་ཀྱིས་བརྫི་བར་སླ་བ་དང་ཁྲིམས་ལས་འདས་པའི་སྐྱེ་བོ་ལྟར་དམ་བཅའ་ཉམས་པས་
ངན་སོང་དུ་སྐྱེ་བ་ལ་སོགས་པ་དུ་མ་ཡོད་པར་གསུངས་སོ། ། དགེ་བའི་ཆོས་ཐམས་ཅད་ཀྱི་རྩ་
བ་སྐྱབས་སེམས་གཉིས་ཡིན་པར་གསར་རྙིང་གི་སྐྱེས་བུ་དམ་པ་རྣམས་ཀྱིས་མགྲིན་གཅིག་་་་་
དབྱངས་གཅིག་ཏུ་གསུངས་ན། དེ་ལྟར་སྐྱབས་འགྲོའི་བསླབ་བྱ་ཉམས་ན་དམན་པར་ཕྱོགས་པ་
དང་། སེམས་བསྐྱེད་དེ་ཡང་རྒྱུ་འབྲས་མན་ངག་བདུན་གྱི་སྒོ་ནས་ཉམས་སུ་ལེན་དགོས་ན།
སེམས་ཅན་ཐམས་ཅད་མ་ཡིན་པར་ལུང་རིགས་གཉིས་ཀྱིས་ཤེས་ཤིང་ཡིད་ཆེས་ན། མ་བྱས་
རེས་ཀྱི་དྲིན་ཚད་མེད་པས་བསྐྱངས་པའི་ཚུལ་ལ་ངེས་ཤེས་བརྟན་པོ་ཐོབ་པར་འགྱུར་བས།
ལས་དྲིན་གཟོ་འདོད་ཀྱི་བསམ་པ་རང་འདོད་དང་མ་འདྲེས་པ་ཞིག་འབྱུང་ལ། དེ་བྱུང་བས་
ཡིད་འོང་གི་བྱམས་པ་ཞེས་སེམས་ཅན་ཐམས་ཅད་བདེ་བ་དང་ལྡན་འདོད་ཀྱི་སེམས་ཡིན་པས
སེམས་ཅན་ཐམས་ཅད་བདེ་བ་དང་བདེ་བའི་རྒྱུ་ཚོགས་གཉིས་ལྡན་འདོད་ཀྱི་སེམས་དེ་ཉིད་
གོམས་ཤིང་རྒྱུད་ལ་སྐྱེས་ན་བརྩེ་བའི་སྙིང་རྗེ་ནི་སྡུག་བསྔལ་བྲལ་འདོད་ཀྱི་སེམས་ཏེ། སེམས་
ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་སྒྲིབ་གཉིས་འབྲལ་འདོད་ཀྱི་སེམས་རྒྱུན་རིང་
ལ་ཤུགས་དྲག་པ་ཞིག་ངེས་པར་འབྱོངས་པས། དེ་ལས་ལྷག་བསམ་རྣམ་དག་ནི་རང་དོན་ཡལ
བར་བོར་ནས། སེམས་ཅན་ཐམས་ཅད་ཀྱི་བདེ་བ་སྒྲུབ་པ་དང་སྡུག་བསྔལ་སེལ་བའི་ཁུར་རང་
སྟེང་དུ་འཁྱེར་ནུས་པ་ཞིག་དགོས་པས་དེ་རྒྱུད་ལ་སྐྱེས་ན་རང་འབྲས་བླ་མེད་བྱང་ཆུབ་ཀྱི་སེམས་
བཅོས་མ་མ་ཡིན་པ་རྒྱུད་ལ་སྐྱེ་བར་གསུངས་ན། ཤ་ཟ་འདོད་ཀྱིས་སེམས་ཅན་སྡུག་ལ་གཏད་པ་
འདི་དང་འགལ་བ་ལྟག་སྤྲོད་ལགས་པས། དཔལ་སྤྲུལ་རིན་པོ་ཆེས། བསྒྲུབ་བྱའི་ཆོས་ལ
སྐྱབས་སེམས་རྩ་བ་ལྟ་བུའི་ཆོས་དེ་མེད་ན། བསྲུང་སྡོམ་སྡོང་པོ་ལྟ་བུའི་ཆོས་དེ་མི་འབྱུང༌། དེ་
མ་བྱུང་ན་ལྟ་སྤྱོད་མེ་ཏོག་ལྟ་བུའི་ཆོས་དེ་མི་སྐྱེ། དེ་མ་སྐྱེས་ན་བསྐྱེད་རྫོགས་འབྲས་བུ་ལྟ་བུའི་
ཆོས་དེ་མི་སྨིན་པས། ཐམས་ཅད་ཀྱི་རྩ་བ་སྐྱབས་སེམས་གཉིས་ལ་ཐུག འདི་གཉིས་པོ་འདི་
ཆོས་སྒོ་བརྒྱད་ཁྲི་བཞི་སྟོང་། ཐེག་པ་རིམ་པ་དགུའི་རྩ་བ་ཡིན། གཞི་མ་ཡིན། སྙིང་བོ་ཡིན
349

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
གཞུང་ཤིང་ཡིན། སྲོག་ཡིན། འདི་གཉིས་དང་མ་འབྲེལ་བའི་ཆོས་ཐམས་ཅད་ཤི་བའི་རོ་ཡིན།
རོའི་དུམ་བུ་ཡིན། སྙིང་བོ་ཅུང་ཟད་ཀྱང་མེད་ཅེས་གསུངས ཚེ་བླ་བཙོང་ནས་རིན་དགེ་
བའི་ཕྱོགས་སུ་གཏོང་པ་དེའང་། ཁྱད་པར་འཕགས་པའི་བསྟོད་པ་ལས། ། མཆོད་སྦྱིན་ལ་
ནི་ཕྱུགས་འགུམ་པར། དྲང་སྲོང་རྣམས་ནི་སྨྲ་ཞེས་གྲགས། ། སྡིག་མེད་ཁྱོད་ཀྱིས་གྲོག་མ་
ལའང་། ། གནོད་པ་བགྱི་བར་རྗེས་མ་གནང༌། ། གཞན་དག་རང་དོན་མཆོད་སྦྱིན་ལ།
གཞན་གྱི་སྲོག་གིས་སྦྱིན་སྲེག་མཛད། ། གཞན་གྱི་དོན་དུ་ཁྱོད་གཅིག་པུས། ། རང་གི་སྲོག་
གིས་སྦྱིན་སྲེག་མཛད། ། ཅེས་དང་། ཡང་། ལྷ་རྟེན་དང་ནི་མཆོད་སྦྱིན་ལ། ། སེམས་
ཅན་གསོད་པར་བྱེད་པ་གང་། འཇིག་རྟེན་པ་ཡི་ཆོས་སུ་འཚལ། ཁྱོད་ཀྱི་བསྟན་ལ་དེ་
སྨད་ལགས། ། གང་ཞིག་སྲོག་ཆགས་ལ་རྟག་གནོད། དེ་ལ་ཆོས་ཉིད་ག་ལ་ཡོད །
གཙོ་བོ་ཁྱོད་ཀྱིས་རང་ཉིད་ཀྱི། ། སྲོག་གིས་སེམས་ཅན་ལེགས་པར་བསྲུངས། ། ཞེས་ཕྱི་
རོལ་བའི་དྲང་སྲོང་རྣམས་ལས་རྫོགས་པའི་སངས་རྒྱས་ཁྱད་པར་འཕགས་པའི་བསྟོད་པ་འདི་
འདྲ་ལགས་ན། རང་རེ་རྣམས་སྟོན་པ་མཆོག་དེའི་རྗེས་འཇུག་ལགས་ན། རང་གི་སྲོག་གིས་
སྦྱིན་སྲེག་བྱེད་པ་དང་། སྲོག་གིས་སེམས་ཅན་བསྲུང་བ་སོགས། འཕགས་པའི་གང་ཟག་མ་
གཏོགས་བྱ་ག་ལ་ནུས་ཏེ། སྲོག་གཅོད་ཀྱི་སྡིག་ལས་མི་འཛེམ་ན། སྟོན་པའི་རྗེས་འཇུག་ཡིན་
པའི་རྟགས་གང་དུ་ངོས་འཛིན་དགོས་རྒྱས་སྲས་ཆེན་པོ་ཞི་བ་ལྷས། དངོས་པོ་ཕལ་པ་ཅུང་ཟད་
ལའང་། ། ཡིད་ཀྱིས་སྦྱིན་པར་བསམ་བྱས་ནས ། མི་གང་སྦྱིན་པར་མི་བྱེད་པ། དེ་
ཡང་ཡི་དྭགས་འགྱུར་གསུངས་ན། ཞེས་དངོས་པོ་ཆེན་པོ་དང་མང་བོ་ལྟ་ཞོག ཟན་ཁམ་
གཅིག་ལ་སོགས་པའི་དངོས་པོ་ཕལ་བ་ཅུང་ཟད་ལའང་ཡིད་ཀྱིས་འདི་ལ་སྦྱིན་པར་བྱའོ་ཞེས་
བསམ་པར་བྱས་ནས་སླར་མི་གང་གིས་སྦྱིན་པར་མི་བྱེད་པ་དེ་ཡང་ཡི་དྭགས་སུ་སྐྱེ་བར་འགྱུར་ལ།
ཡང་ཞེས་པའི་སྒྲས་དམ་བཅས་ནས་མི་སྟེང་ན་དམྱལ་བར་སྐྱེའོ་ཞེས་མདོ་ལས་གསུངས་ན།
སྲོག་།ཆགས་མང་བོར་མི་འཇིགས་པ་སྐྱབས་སུ་སྦྱིན་པ་གཏོང་བར་དམ་བཅས་ནས་དེ་ཉིད་ལས་
ལྡོག་ན་འགྲོ་བ་ཅིར་འགྱུར་ཉིད་ཀྱིས་དགོངས་བཞིན་པ་ལགས་སོ། ། ཡང་སྤྱོད་འཇུག་ལས།
ཉ་ལ་སོགས་པ་གང་ཞིག་ཏུ། ། དེ་དག་གསོད་མི་འགྱུར་བར་བསྐྲད། ། སྤོང་བའི་སེམས་ནི་
ཐོབ་པ་ལས ཚུལ་ཁྲིམས་ཕ་རོལ་ཡིན་པར་བཤད། ། ཅེས་ཚུལ་ཁྲིམས་སེམས་ལ་རག་
ལས་པ་ནི། ཡང་བསད་བྱའི་སེམས་ཅན་དང་བརྐུ་བྱའི་ནོར་སོགས་མེད་པ་དང་།
གསོད་པ་དང་། རྐུ་བ་སོགས་གནོད་འཚེ་མ་ལུས་པ་རྒྱུན་ཆད་ནས་མེད་པ་ཞིག་ཚུལ་ཁྲིམས་ཀྱི་
ཕར་ཕྱིན་རྫོགས་པའི་ཚད་ཡིན་པས་དངོས་པོ་གཙོ་ཆེའོ་ཞེས་འདོད་པ་ལྟར་ཡིན་ན། སྔོན་གྱི་
སངས་རྒྱས་རྣམས་ཀྱིས་ཚུལ་ཁྲིམས་ཀྱི་ཕར་ཕྱིན་མ་རྫོགས་པར་འགྱུར་ཏེ་གསད་བྱའི་ཉ་དང་རི་
350 —

དྲིས་ལན་མེ་ཏོག་ཕྲེང་མཛེས
དྭགས་ཡོངས་དྭགས་ལ་སོགས་པ་རང་གཞན་གྱི་ནོར་རྣམས་ཡུལ་གང་ཞིག་ཏུ་དེ་དག་སུས་ཀྱང་
གཏན་ནས་གསོད་པ་དང་། ལེན་པ་སོགས་སུ་མི་འགྱུར་བར་བསྐྲད་དེ་མ་བསྐྲད་ན་གསོད་པ་
དང་རྐུ་བ་སོགས་གནོད་པ་བྱེད་པ་མང་དུ་ཡོད་པས་སོ། ཞེས་ཚུལ་ཁྲི རྫོགས་པ་གསད་
བྱའི་སེམས་ཅན་བསད་པ་ལ་མ་ལྟོས་ཞེས་བསྟན་ཏོ། ། འོ་ན་དེ་རྫོགས་ཚད་ཇི་ལྟར་ཡིན་ཞེ་ན།
ཕྱི་རོལ་དུ་སེམས་ཅན་རྣམས་གནོད་འཚེ་དང་བྲལ་ལམ་མ་བྲལ་ཡང་རུང་གི་རང་གི་རྒྱུད་སྟེང་དུ་
དེ་དག་ལ་གནོད་འཚེ་བྱེད་པ་སོགས་ལས་ལྡོག་པའི་བསྲུང་སེམས་གོམས་པ་མཐར་ཕྱིན་པ་ལས
དེ་རྫོགས་པ་ཡིན་ཞེས་སྟོན་ཏེ། དེ་ཡང་གསོད་འདོད་དང་མ་བྱིན་ལེན་འདོད་སོགས་ཀྱི་སྒོ་ནས་
གཞན་ལ་གནོད་པ་གཞི་དང་བཅས་པ་ལས་ཡིད་ཕྱིར་ལོག་པའི་སྤོང་པའི་སེམས་ནི་ཐོབ་པ་ཚུལ་
ཁྲིམས་ཡིན་ལ དེ་གོམས་པ་གོང་ནས་གོང་དུ་ཡོངས་སུ་རྫོགས་པ་ལས་ཚུལ་ཁྲིམས་ཀྱི་ཕ་རོལ་ཏུ་
ཕྱིན་པ་ཡིན་པར་མདོ་ལས་བཤད་དེ། ཇི་སྐད་དུ། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་གང་ཞེ་ན།
གཞན་ལ་གནོད་པ་སྤོང་བའི་སེམས་པའོ་ཞེས་སོ ། དེས་ན་རང་རྒྱུད་ལ་དམ་བཅས་པ་དེ་
ལས་མི་ལྡོག་པ་དགོས་ཀྱི་ཚེ་བླུ་དེ་དག་གཏན་ནས་གསོད་པར་མི་འགྱུར་བའི་ཐབས་བདག་ཅག་
གིས་བསམ་པར་མི་ནུས་ཏེ། ཐམས་ཅད་ལས་ཀྱི་གཞན་དབང་ཅན་ཡིན་པ་དང་ལས་དབང་
མཐུ་བཙན་པའི་ཕྱིར། ཇི་སྐད་དུ ལས་ཀྱི་ཤུགས་ནི་ཆུ་བོའི་གཞུང་དང་འདྲ། ། ལས་
དབང་ཆུ་ཀློང་འཕྲལ་དུ་ག་ལ་ལྡོག། ཅེས་པས། མེ་ཆུ་གཡང་ས་རི་གཟར་གྱི་རྦབ། གནམ་
ལྕགས་ཀྱི་ཐོག་སོགས་སེམས་མེད་ཀྱི་གནོད་པ་དང༌། དགྲ་ཇག་ཆོམ་རྐུན་སྟག་གཟིག་དོམ་དྲེད་
འཕར་སྤྱང་སོགས་སེམས་ལྡན་གྱི་གནོད་ཚབས་ཆེན་པོ་ལས་སྐྱོབ་མི་ནུས་ཏེ་ལས་དབང་བཟློག་
དཀའ་བའི་ཕྱིར་རོ། ཇོ་བོ་རྗེ་དཔལ་ལྡན་ཨ་ཏི་ཤས། མ་ནུས་པ་ལ་ལྟུང་བ་མེད།
ཅེས་སོ།། བཅོམ་ལྡན་འདས་ཀྱི་འདུས་བྱས་ཀྱི་དགེ་བ་རྣམས་སྲོག་བསྐྱབ་པའི་དགེ་བ་
ཆེས་མཆོག་ཏུ་འགྱུར་བར་མདོ་ལས་གསུངས་ཤིང་། རང་སྟེང་དུ་བསྐོར་ནས་དཔྱད་པ་བཏང་
ནའང་སྲོག་བཅད་པ་ཉེས་པ་ཆེ་བ་དང་སྲོག་བསྐྱབ་པ་ལ་ཕན་ཡོན་ཆེ་བ་གོ་སླ་ལ དཔལ་
མགོན་འཕགས་པ་ཀླུ་སྒྲུབ་ཀྱིས་རྒྱལ་བོ་བདེ་སྤྱོད་ལ་གདམས་པའི་བཤེས་པའི་སྤྲིང་ཡིག་ལས།
ཁྱོད་ཀྱིས་བྲམ་ཟེ་དགེ་སློང་ལྷ་དང་ནི། ། མགྲོན་དང་ཡབ་ཡུམ་དག་དང་བཙུན་མོ་དང་།
འཁོར་གྱི་སླད་དུའང་སྡིག་པ་མི་བགྱི་སྟེ། ། དམྱལ་བའི་རྣམ་སྨིན་སྐལ་ནོད་འགའ་མ་་་་་་
མཆིས ། ཞེས་གསུངས་པས་དགེ་སློང་གི་དགེ་འདུན་པའི་ཚོགས་ལ་བསྙེན་བཀུར་བྱ་བ་དང་
བླ་མ་དང་དགེ་འདུན་པ་རྣམས་ཁྱིམ་དུ་སྤྱན་འདྲེན་པ་དང་། ཆོས་ཐོག་སྒྲུབ་རྒྱུན་སོགས་དགེ་བ་
ལ་བསྙད་བཏགས་ནས་སྡིག་པའི་ལས་ལ་བག་ཚ་བ་མེད་པར་འཇུག་ན། སྦྱིན་བདག་ལ་མ་དག་
པའི་སྦྱིན་པ་དང་མཆོད་གནས་ལ་ལོག་པའི་འཚོ་བར་འགྱུར་རོ། སྲུང་བ་རིམ་གྲོ་ལ་
351

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
དམིགས་ནས་དབང་ལུང་དང་བསྙེན་པ་སོགས་གང་ཡང་མེད་པའི་བན་སྔགས་འགའ་རེ་བོས་
ནས་དྲག་སྒྲུབ་ཀྱི་དཀྱིལ་འཁོར་ཞིག་ཞལ་ཕྱེ་ནས ལྷ་ཡེ་ཤེས་པ་འཇིག་རྟེན་པའི་སྲུང་སྐྱོབ་ལ་
སྤྱན་འདྲེན་པ་ནི རྒྱལ་བོ་ཁྲི་ཐོག་ནས་ཕབས་ཏེ་ཕྱག་དར་གྱི་ལས་བཅོལ་བ་དང་འདྲ་ཞེས་སྔོན་
གྱི་དམ་པ་དག་གིས་གསུངས་ལ། ·ཤ་ཁྲག་གིས་དམར་མཆོད་བྱེད་པ་ནི་མ་མགྲོན་དུ་བོས་ནས་
བུའི་ཤ་ཁྲག་གིས་མཆོད་པ་དང་མཚུངས་པས། ལྷ་ཡེ་ཤེས་པ་རྣམས་དམར་མཆོད་བྱེད་པ་དེའི་
ཕྱོགས་སུ་ཉེ་མི་ནུས་པར་བྱ་ཁྱུ་འུར་རྡོས་དཀྲོག་པ་ལྟར་འགྱུར་ཞེས་ཀུན་གཟིགས་མཁྱེན་ལྡན་
རྣམས་ཀྱིས་གསུངས་སོ། ཡང་ཆོས་སྐྱོང་སྲུང་མ་རྣམས་ལ་གསོལ་མཆོད་བྱ་བར་རློམ་ནས།
ར་ལུག་བསད་པའི་ཤ་ཁྲག་གིས་གསུར་མཆོད་བྱེད་པ་དང་། ར་ལུག་གཡག་གསུམ་གསོན་པོར་
བྲང་གྲིས་གཤེག་སྟེ་གསོན་སྙིང་དམར་འདོན་བྱས་ནས་གསུར་དུ་གཏོང་བ་སོགས་ནི་སྔོན་གྱི་བོན་
ལོག་དང་མུ་སྟེགས་ཅན་དང་འཚེ་བ་ཆོས་སུ་སྨྲ་བ་ཀླ་ཀློའི་ཆོས་ལུགས་ཡིན་ན་མ་གཏོགས ནང་
བ་སངས་རྒྱས་པའི་ཆོས་ལུགས་མིན་པ་ཐག་ཆོད་ཡིན་ངེས་ལ འདི་དག་ལ་ཞིབ་ཏུ་བརྟགས་
ཤིང་དཔྱད་ན། དགེ་འདུན་པ་ལ་བསྙད་བཏགས་ནས་སྡིག་པ་བྱེད་པ་དགེ་འདུན་དཀོན་
མཆོག་དང་། ཆོས་ཐོག་སྒྲུབ་རྒྱུན་སོགས་ལ་དམིགས་ནས་སྡིག་སྤྱོད་ཀྱི་ལས་ལ་ཚོམ་མེད་དུ་
འཇུག་པ་ཆོས་ལ་བརྟེན་པ་དང་ཡི་དམ་ལྷའི་མཆོད་སྒྲུབ་སོགས་ལ་དམིགས་ནས་དམར་
མཆོད་བྱེད་པ་སངས་རྒྱས་དཀོན་མཆོག་ལ་བརྟེན་པ་དང་རྒྱལ་བསྟན་སྲུང་བའི་ཆོས་སྐྱོང་
རྣམས་ལ་འཇིག་འདས་གཉིས་སུ་ཡོད་ལ། འཇིག་རྟེན་པ་རྣམས་ཀྱང་སྔོན་སློབ་དཔོན་པདྨ་
སོགས་རྒྱ་བོད་ཀྱི་རིག་འཛིན་རྣམས་ཀྱིས་དམ་ལ་བཞག་ནས་དགེ་བསྙེན་གྱི་སྡོམ་པ་ནོད་དེ་བྱང་
ཆུབ་ཀྱི་ལམ་ལ་ཞུགས་པ་ཤ་སྟག་ཡིན་པས དེ་ལ་ཤན་པའི་འདུན་པ་ལྟ་བུ་ཞིག་མེད་ངེས་ལ།
འོ་ན་ར་ཤ་ར་ཁྲག་སོགས་བསྐང་རྫས་སུ་བཤད་པ་དང་འགལ་ལོ་ཞེ་ན། མི་འགལ་ཏེ་སེམས་
ཅན་རང་རང་ལས་དབང་དང་ནད་ཀྱིས་ཤི་བའི་ཤ་ཁྲག་གིས་མཆོད་ན་རུང་སྟེ། བསྐང་བར་ར་
ཤ་ར་ཁྲག་ཐུགས་དམ་བསྐང་། ཞེས་པ་གསུངས་པ་ལས། ར་ཡི་ཚེ་སྲོག་ཐུགས་དམ་བསྐང་།
ཞེས་མ་གསུངས་པའི་ཕྱིར་རོ། ། འོ་ན་ཆོས་སྐྱོང་སྲུང་མ་རྣམས་ཀྱང་དགེ་འདུན་དཀོན་མཆོག་
ཏུ་འདུ་བས། དེས་ན་བཤད་མ་ཐག་པའི་སྲོག་གཅོད་ཀྱི་སྡིག་པ་འདི་དག་དཀོན་མཆོག་ལ་
བརྟེན་པའི་སྡིག་པ་ཤིན་ཏུ་ལྕི་བ་ཡིན་ལ། རང་བཞིན་གྱི་སྡིག་པ་ཚབས་ཆེན་ཅི་ལྟ་བུ་ཞིག་བྱས་
ནའང་དཀོན་མཆོག་ལ་བརྟེན་ནས་སྟོབས་བཞི་ཚང་བའི་སྒོ་ནས་བཤགས་ནས་འདག་ལ
དཀོན་མཆོག་ལ་བརྟེན་པའི་སྡིག་པ་ལ་བཤགས་པའི་ཡུལ་མེད་པས་འདག་པར་ཤིན་ཏུ་དཀའ་སྟེ།
ཡོན་ཏན་རིན་པོ་ཆེའི་མཛོད་ལས ཇི་ལྟར་མེ་ནི་འབར་ཞིང་བསྲེག་པ་ལ། ། གཉེན་པོར་
ཆེས་པ་ཆུ་ལས་གཞན་མེད་ན། དཀོན་མཆོག་གསུམ་པོ་བསླུས་ཤིང་སྤངས་པ་ཡི། ། སྡིག་
352

དྲིས་ལན་མེ་ཏོག་ཕྲེང་མཛེས
ཆེན་དེ་ལ་དོ་ཟླ་རྙེད་པ་མིན ། ཞེས་གསུངས་སོ། གཞན་ཡང་གཤིན་པོར་དགེ་རྩར་
དམིགས་ནས་སེམས་ཅན་མང་པོའི་སྲོག་བཅད་དེ་བླ་མ་དང་དགེ་འདུན་པ་མཆོད་པ་འདི་མི་རུང་
སྡིག་པ་བྱས་པའི་འབྲས་བུ་སྡུག་བསྔལ་འབྱུང་བ་དང་དགེ་བ་བྱས་ན་འབྲས་བུ་བདེ་བ་
འབྱུང་བ་བསླུ་བ་མི་སྲིད་པས། གཤིན་པོ་དེ་ཉིད་ལ་བདེ་བ་འབྱུང་དུ་རེ་བས། དགེ་རྩར་སྡིག་
པ་བྱེད་པ་འདི་རྒྱུ་འབྲས་འཆོལ་བར་སྤྱོད་པ་སྟེ། ཉོན་མོངས་པ་གཏི་མུག་གི་དབང་གིས་སྲོག་
གཅོད་པ་སྟེ་ཉེས་པ་ཤིན་ཏུ་ཆེ། ཤི་བོའི་དགེ་རྩར་སྡིག་པ་བྱེད་པ་དེ། དཔེར་ན་མི་སྟོབས་མེད་
ཅིག་ཆུས་ཁྱེར་བ་ལ་སླར་བླངས་ནས་སྐེ་ལ་རྡོ་བཏགས་ནས་ཆུ་ནང་དུ་འཕངས་པ་དང་མཚུངས་
ཞེས་སྔོན་གྱི་དམ་པ་དག་གིས་གསུངས་འདུག འོ་ན་ཡོན་མཆོད་གཉིས་ཀ་སྡིག་པ་རིལ་བོར་
འབྱུང་བར་མ་ཟད། གཤིན་པོ་དེ་ཉིད་ལས་རླུང་གིས་དབང་མེད་དུ་ཁྲིད་དེ་འཇིགས་སྐྲག་དང་
སྡུག་བསྔལ་འཁྲུལ་སྣང་ཁོ་ན་ལ་སྤྱོད་ཅིང་ཤུལ་ཏུ་རེ་བ་ཆེ་བའི་སྐབས་འདིར་གཉེན་ཉེ་བ་རྣམས་
ཀྱིས་ཀྱང་དགེ་བའི་ལས་ཀྱིས་བདེ་བའི་ཐབས་ལ་མི་བརྩོན་པར སྲོག་གཅོད་སོགས་སྡིག་པའི་
ལས་ཀྱིས་སྡུག་བསྔལ་བཟོད་དཀའ་བ་ལ་སྦྱོར་བར་ག་ལ་ཡོད། བླ་མཆོད་རྣམས་ནས་ཀྱང་
དཀོར་སྒྲིབ་ལན་ཆགས་ཀྱི་སྟེང་དུ་སྡིག་སྒྲིབ་བག་ཆགས་འདི་མི་དགོས་པ་ཞིག་ལགས་པས
ཞག་གཅིག་གཉིས་སམ་བདུན་གྱི་རིང་ལ་བཀྲེས་ཤིང་སྐོམ་དུ་ཡོན་བདག་རྣམས་ནས་ཀྱང་མི་
འཇུག་པར་ངེས་པས ཤེས་ལྡན་སེམས་ཡོད་རྣམས་འདི་འདྲ་བྱེད་དུ་མ་འཇུག བླ་སེཪ་
རྣམས་ནས་དེ་འདྲ་མ་བྱེད་མི་གསུངས་བར་དགའ་བཞིན་བྱེད་དུ་འཇུག་ན། ཤ་ཟ་སྲིན་པོ་
མཆོད་གནས་སུ་གྱུར་བའི་དུས་ལ་བབ་པས་དེ་ལ་ཅི་བྱར་ཡོད། ཡང་ནད་པའི་རིམ་གྲོ་ལ་སེམས་
ཅན་གསོད་པ་དང་། ལྷ་ངན་ཟ་འདྲེ་ཁོག་ཞུགས་སོགས་ཀྱིས་ར་ལུག་གང་རུང་གི་གསོན་སྙིང་
དམར་འདོན་བྱས་ནས་མེ་ལ་བསྲེག་པ་དང་། འཆོས་ལོག་ཅེས་འབྲི་གཡག་ཚོན་པོ་ཞིག་བསད་
དེ་མཆོད་གནས་རྣམས་ལ་འདྲེ་བྱེད་དུ་བཅུག་ནས། ཤ་ཤར་ཀོ་ཤར་བྱིན་ནས་འགྲོར་འཇུག་པ་
སོགས་སེམས་ཅན་གྱི་སྲོག་བཅད་ནས་ནད་པའི་སྲོག་མཐུད་ཐབས་མེད་པར་མ་ཟད་སྲོག་བཅད་
ན་ཚེ་ཐུང་བར་འགྱུར་བ་དང༌། སྲོག་བསྐྱབ་ན་ཚེ་རིང་བར་འགྱུར་བས། རྒྱུ་འབྲས་འཆོལ་
བར་སྤྱོད་པ་མཐའ་འཁོབ་ཀླ་ཀློའི་ཆོས་ལུགས་འདི་འདྲ་གཏན་ནས་བྱེད་མི་རུང་ཡང་བླ་མའི་
ཡང་སྲིད་ཁྲི་འདོན་དང་། ས་ཀྱི་དགའ་སྟོན་དང་། བག་མ་གཏོང་ལེན་སོགས་ལ་སེམས་
ཅན་གྲངས་མང་བསད་ནས་ཤ་ཁྲག་ཐང་མར་བརྡལ་ཏེ་ཆོས་ཀྱི་བགྲོ་གླེང་བྱེད་པ་དང་གླུ་གར་
རྩེད་འཇོ་སྣ་ཚོགས་བྱེད་པ་ནི། དམ་པའི་སྐྱེས་སྤྲུལ་རྣམས་ནས་ཀྱང་སྐུ་ཚེ་མཛད་འཕྲིན་ལ་
གནོད་ཅིང་། ཆོས་པར་རློམ་པ་དག་གིས་སྡིག་སྤྱོད་ཀྱི་ལས་འདི་འདྲ་ལ་ཉམ་ང་བ་དང་བག་ཚ་
བ་མེད་པར་འཇུག་ནས་སོ་ཐར་གྱི་ལམ་ལས་གཞན་གནོད་གཞི་བཅས་ལས་ལྡོག་པ་དང་། བྱང་
353-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
སེམས་སུ་གཞན་ལ་ཕན་པ་བསྒྲུབ་དགོས་ན་སྟོན་པའི་བཅས་བ་དང་ཅིའི་ཕྱིར་མི་འགལ། དེས་
ན་ཆོས་ལུགས་གྲུབ་མཐའ་མི་གཅིག་པ་དག་གིས་མཐོང་ན་འཕྱ་ཞིང་སྨོད་པར་འགྱུར་ལ
འཇིག་རྟེན་ཁྱིམ་པ་རྣམས་ཀྱང་དེ་ལྟར་སྡིག་པའི་ལས་ཚབས་ཆེན་འདི་འདྲ་བྱས་ན། སྣ་ས་ཕ་
མིང་གྱོས་རྒྱུག་ཁྱོ་ཤུག་སོགས་ལ་ཚེ་འདིར་ཡང་ཚེ་ཐུང་ཞིང་ནད་མང་བ་དང༌། རིགས་རྒྱུད་བྱུང་
ནའང་སྐྱེས་འཕྲལ་ལ་འཆི་བ་སོགས་མི་འདོད་པ་སྣ་ཚོགས་འབྱུང་ཞིང་ཤི་མ་ཐག་དམྱལ་བ་བསྡུས་
འཇོམས་དང་ངུ་འབོད་སོགས་སུ་སྡུག་བསྔལ་སྣ་ཚོགས་ཀྱིས་གཙེར་བར་འགྱུར་ཏེ །ཚེ་འདིར་
དགའ་བཞིན། རྩེ་བཞིན། དགོད་བཞིན་དུ་བྱས་པའི་སྡིག་པའི་རྣམ་སྨིན་ངན་སོང་དམྱལ་
བའི་གནས་སུ་ངུ་བཞིན་འདར་བཞིན་དུ་ཉམས་སུ་མྱོང་བར་འགྱུར་ཏེ། ཆེད་དུ་བརྗོད་པའི་
ཚོམས་ལས། བདག་ཉིད་བདེ་བར་འདོད་པའི་ཕྱིར། དགོད་བཞིན་སྡིག་པའི་ལས་བྱས་
པའི ། སྡིག་པའི་ལས་ཀྱི་རྣམ་སྨིན་དག། ངུ་བཞིན་ཉམས་སུ་མྱོང་བར་འགྱུར ། ཞེས་
གསུངས་ལ། གཞན་ཡང་སྲོག་གཅོད་གོང་ན་སྡིག་གཞན་མེད། ། མུ་དགེ་བཅུ་ལས་ལོག་ལྟ་
ལྕི། ཞེས་དང་སེམས་ཅན་གཅི་་སྲོག་བཅད་ན་བར་གྱི་བསྐལ་བ་གཅིག་གི་ཡུན་ལ་
དམྱལ་བར་གནས་དགོས་པ་མདོ་དྲན་པ་ཉེར་བཞག་ལས་གསུངས་ཤིང་། ཡང་སེམས་ཅན་
གཅིག་གི་སྲོག་བཅད་ན་སྲོག་ལན་ལྔ་བརྒྱ་འཇལ་དགོས་པ་སོགས་རྒྱུ་འབྲས་རྟེན་འབྲེལ་བསླུ་མེད་
ཀྱི་ཚུལ་ལ་བསམ་ན་དཔག་ཏུ་མེད་དེ དེ་ཉིད་ཁྱོད་ཀྱིས་དགོངས་པས་འདིར་མ་སྤྲོས་ལ།
གཞན་པས་དཔགས་ནུས་པའི་གྲུབ་པའི་དབང་ཕྱུག་རྣམས་དང་འབྲེལ་ཚད་དོན་དང་ལྡན་
པའི་སྐྱེས་བུ་དམ་པའི་མཛད་སྤྱོད་ནི་ཞྭ་དཔེ་ལྷམ་ལ་མི་སྦྱོར་བར་དད་པ་དང་དག་སྣང་བྱ་བ་ལས་
རང་རེ་སོ་སོའི་སྐྱེ་བོའི་ཚུར་མཐོང་གི་བློས་དཔྱད་བྱ་མ་ཡིན་པའི་ཚུལ་གོང་སྨོས་ལྟར་རོ།
རང་རེ་རྣམས་བླ་མའི་དྲིན་གྱིས་རྒྱལ་བ་དགྱེས་པའི་ལམ་བཟང་ཐེག་པ་ཆེན་པོའི་ཆོས་དང་མཇའ་
བའི་སྐལ་བ་མཆོག་དང་ལྡན་ན། རང་ནུས་དང་བསྟུན་པས་རྒྱལ་བ་དགྱེས་པའི་ཐབས་ལ་
བརྩོན་དགོས་ཏེ། ཇི་སྐད་དུ། སེམས་ཅན་མགུ་བྱ་མ་གཏོགས་པ། རྒྱལ་བ་དགྱེས་པའི་
ཐབས་གཞན་མེད ། ཅེས་གསུངས་པས། སེམས་ཅན་བསད་པའི་ཤ་ཁྲག་གིས་མཆོད་སྦྱིན་
བྱ་བ་དང་སྟོན་མོ་བྱེད་པ་སོགས་ནི་ཤ་ཁྲག་ཟ་བ་པོ་རྣམས་མགུ་ཡང་གསད་བྱའི་སེམས་
ཅན་དེ་དག་སྡུག་བསྔལ་དོས་དྲག་ལ་བཟོད་དཀའ་བ་ཉམས་སུ་མྱོང་བས་མགུ་ཐབས་ཇི་ལྟར་ཡོད་
དེ། མདོ་དྲན་པ་ཉེར་བཞག་ལས། སྲོག་ཆགས་བསད་ནས་སྦྱིན་པར་བྱས་པས། གཉིས་ཀ་
རབ་ཏུ་ཚ་བའི་དམྱལ་བར་སྐྱེ་བར་གསུངས་སོ། ཡང་སྤྱོད་འཇུག་ལས། གང་དག་བདེ་
བས་ཐུབ་རྣམས་དགྱེས་འའགྱུར་ཞིང༌། གང་ལ་གནོད་ན་མི་དགྱེས་འབྱུང་འགྱུར་བ། ། དེ་
དག་དགའ་བས་ཐུབ་པ་ཀུན་དགྱེས་ཤིང་དེ་ལ་གནོད་བྱས་ཐུབ་ལ་གནོད་པ་བྱས
354

དྲིས་ལན་མེ་ཏོག་ཕྲེང་མཛེས
ཞེས་གསུངས་པས སངས་རྒྱས་ལ་དད་ཅིང་གུས་པས་ཐུགས་མཉེས་པ་སྒྲུབ་པར་འདོད་པས་
སེམས་ཅན་མགུ་བར་བྱ་རིགས་ལ། སངས་རྒྱས་དགྱེས་མི་དགྱེས་སེམས་ཅན་ལ་ཕན་གནོད
བྱས་པ་ལ་རག་ལས། སེམས་ཅན་གང་དག་གི་ལུས་སེམས་ལ་བདེ་དགའ་འབྱུང་བས་ཐུབ་པའི་
དབང་བོ་སངས་རྒྱས་རྣམས་ཐུགས་དགྱེས་པར་འགྱུར་ཞིང་། སེམས་ཅན་གང་དག་ལ་སྡུག་
བསྔལ་དང་ཡིད་མི་བདེ་བའི་གནོད་པ་བྱུང་བར་གྱུར་ན་ཐུགས་མི་དགྱེས་པའམ་མི་མཉེས་པ་
འབྱུང་བར་འགྱུར་བ་ཡིན་ལ། དེའི་ཕྱིར་སེམས་ཅན་དེ་དག་ལ་ཕན་པ་དང་བདེ་བ་བསྒྲུབས་
ནས་ལུས་སེམས་ལ་བདེ་དགའ་བསྩལ་པས ཐུབ་པའི་དབང་བོ་སངས་རྒྱས་ཀུན་གྱི་ཐུགས་
བཞེད་གྲུབ་པས་དགྱེས་པར་བྱས་ཤིང་སེམས་ཅན་དེ་རྣམས་ལ་གནོད་པའི་སྡུག་བསྔལ་དང་
ཡིད་མི་བདེ་བར་བྱས་ན་ཐུབ་དབང་སངས་རྒྱས་རྣམས་ལ་ཐུགས་དང་འགལ་བའི་གནོད་པ་བྱས་
པར་འགྱུར་ཏེ། དཔེར་ན་བུ་གཅིག་པུ་སྡུག་ཅིང་ཡིད་དུ་འོང་བ་ལ་ཕན་པ་དང་གནོད་པ་བྱས་
ན་བརྩེ་གདུང་དང་ལྡན་པའི་མ་དེ་ཉིད་ལ་དགའ་བ་དང་མི་དགའ་བ་འབྱུང་བ་བཞིན་ནོ།
ཡང་དེ་ཉིད་ལས། ཇི་ལྟར་ལུས་ལ་ཀུན་ནས་མེ་འབར་བ། འདོད་པ་ཀུན་གྱིས་ཡིད་བདེར་
མི་འགྱུར་བ། ། དེ་བཞིན་སེམས་ཅན་གནོད་པ་བྱས་ན་ཡང་། ཐུགས་རྗེ་ཆེ་རྣམས་དགྱེས་
པའི་ཐབས་མེད་དོ ཞེས་སེམས་ཅན་ལ་གནོད་པ་བྱས་ན་སངས་རྒྱས་རྣམས་དགྱེས་ཐབས་
མེད་པ་དཔེས་བསྟན་ཏེ། སེམས་ཅན་ལ་གནོད་ན་སངས་རྒྱས་རྣམས་ལ་གནོད་པར་ཇི་ལྟར་
འགྱུར་སྙམ་ན། དཔེ་ཇི་ལྟར་ན་སྐྱེས་བུ་གང་ཞིག་གི་ལུས་ཀྱི་ཡན་ལག་སོགས་ལ་ཕྱོགས་ཀུན་ནས་
ཁྱབ་པར་བྱེད་པའི་མེ་ཆེན་པོ་དབལ་ཚ་བ་འབར་ཏེ་བསྲེགས་པའི་སྡུག་བསྔལ་གྱིས་གཟིར་པ་ལ་
གཟུགས་མཛེས་སྒྲ་སྙན་སོགས་འདོད་པའི་ཡོན་ཏན་ཀུན་གྱིས་མཆོད་ཅིང་བསྟབས་པར་བྱས་
ནའང། ཡིད་དགའ་ཞིང་བདེ་བར་མི་འགྱུར་བ་དེ་བཞིན་དུ་སེམས་ཅན་རྣམས་ལ་གནོད་པ་
དང་འཚེ་བས་སྡུག་བསྔལ་བར་བྱས་ན་ཡང་ཐུགས་རྗེ་ཆིན་པོའི་བདག་ཉིད་ཅན་གྱི་རྒྱལ་བ་སྲས་
བཅས་རྣམས་ཐུགས་དགྱེས་པའི་ཐབས་སམ་རྒྱུ་མེད་དོ། ། དེ་ལྟར་བྱང་ཆུབ་སེམས་དཔའི་སྡེ་
སྣོད་དགོངས་འགྲེལ་དང་བཅས་པ་ལས་རྒྱ་ཆེར་མང་དུ་གསུངས་སོ། ། སྔགས་ཀྱི་རྒྱུད་སྡེ་ཟབ་
མོ་དག་ལས་གདུག་ཅན་སྙིང་རྗེས་སྒྲོལ་བར་གསུངས་པ་དེ་ཡང་། ཡི་དམ་ལྷའི་དབང་བསྐུར་
ལེགས་པར་ཐོབ་ཅིང་དབང་དུས་སུ་ཁས་བླངས་པའི་དམ་ཚིག་དང་སྡོམ་པའི་གནས་ལ་འགལ་བ་
མ་སོང་བར། བསྐྱེད་རྫོགས་ཟབ་མོའི་དོན་ཁོང་དུ་ཆུད་ནས་རྟོགས་པས་བདག་རྒྱུད་བསྒྲལ་ཏེ་
སྙིང་རྗེས་གཞན་སྒྲོལ་བ་ལ་གསལ་བ་གསུམ་དང་ལོག་རྡུགས་འབྱམས་གསུམ་ཚེ་ཁྲུས་གནས་
གསུམ་སོགས་ཀྱི་དགོངས་པའི་གནད་དང་ལྡན་པས་གདུག་ཅན་གྱི་དགྲ་དེའི་ལས་ཉོན་འཁོར་
བའི་བག་ཆགས་རྒྱུན་བཅད་ནས། རྣམ་ཤེས་ཡི་དམ་ལྷའི་སྲས་སུ་བསྐྲུན་ཏེ་སངས་རྒྱས་པར་བྱ་
355

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ནུས་པ་དག་ལ་སྔགས་ཀྱི་ཐབས་མཁས་ཀྱི་སྒོ་འདི་དག་གསུངས་པ་ཡིན་ལ། རང་དོན་ཡིད་བྱེད་
ཀྱི་བློས་རང་ཕྱོགས་བསྲུང་ཞིང་གཞན་ཕྱོགས་བརླག་པའི་ཕྱིར་གསུངས་པ་ག་ལ་ཡིན སྲོག་
གཅོད་ཀྱི་ལས་ལ་ཚོམ་མེད་དུ་འཇུག་ན། སྔགས་ཀྱི་དམ་ཚིག་དང་ཡང་འགལ་ཏེ། བླ་མའི་སྐུ་
གསུང་ཐུགས་ཀྱི་དམ་ཚིག་ཉེར་བདུན་དུ་བྱེ་བ་ལས་སྐུའི་ཕྱིའི་ཕྱི་སྲོག་གཅོད་སྤོང་བར་གསུངས་པ་
དང་རྩ་ལྟུང་བཅུ་བཞི་ལས་གཉིས་པ་བདེ་གཤེགས་བཀའ་འདས་ཀྱི་ལྟུང་བ་དང་། བཞི་བ་
འགྲོ་ལ་བྱམས་བྲལ་དང་ལྔ་བ་བྱང་ཆུབ་སེམས་འདོད་ཀྱི་རྩ་ལྟུང་སོགས་སུའང་འགྱུར་ལ།
དཔལ་དུས་ཀྱི་འཁོར་ལོའི་བརྟུལ་ཞུགས་ཉེར་ལྔ་ལས་སྤང་བྱ་སྡིག་པ་ལྔ་ནི་སྲོག་གཅོད་སོགས་ལྔར་
གསུངས་ན་སོ་བྱང་སྔགས་གསུམ་གང་དུའང་སྲོག་གཅོད་ཀྱི་སྡིག་པ་དགག་པར་མཛད་པ་ལས་
གནང་བ་ནམ་ཡང་མེད་ལ། བྱང་ཆུབ་སེམས་དཔའི་སྡེ་སྣོད་དུ་གཞན་དོན་དུ་འགྱུར་ན་ལུས་
ངག་གི་ལས་བདུན་གནང་བའི་སྐབས་ཡོད་པར་གསུངས་པ་དེ་ཡང་། ཡོན་ཏན་རིན་པོ་ཆེའི་
མཛོད་ལས། ལུས་ངག་གཉིས་ཀྱི་མི་དགེ་རྣམ་པ་བདུན གཞན་དོན་འགྱུར་དང་འགྱུར་
བར་ཤེས་པ་དང་། རང་གི་དགེ་ཚོགས་མི་སྒྲིབ་འཕེལ་པ་ཡི། ། གནས་སྐབས་གསུམ་
བརྟགས་གནང་བའི་སྐབས་ཡོད་དེ། ། ཞེས་པས བྱང་ཆུབ་སེམས་དཔའ་ནི་གཞན་དོན་གྱི་
བསམ་པ་རྒྱ་ཆེ་ཞིང་དངོས་པོ་ལ་མངོན་ཞེན་ཆུང་བས། དེ་ལ་དགོངས་ནས་གཞན་དོན་དུ་
འགྱུར་ན། ལུས་དང་ངག་གི་མི་དགེ་བ་རྣམ་པ་བདུན་གནང་བར་བཤད་དེ། དེ་ཡང་གཞན་
དོན་དུ་དངོས་སུ་འགྱུར་བ་དང་། འགྱུར་བར་རང་གིས་ཤེས་པ་དང་། རང་གི་དགེ་པའི་
ཚོགས་དེ་ལས་གྱ་ནོམ་པ་ལ་མི་སྒྲིབ་པའི་སྟེང་སེམས་ཀྱི་འཕེན་པའི་སྟོབས་ཀྱིས་འཕེལ་བར་འགྱུར་
བའི་གནས་སྐབས་གསུམ་པོ་དེ་བརྟགས་ནས་ཚང་བར་འདུག་ན་མི་དགེ་བའི་རྣམ་པ་དེ་དག་
གནང་པའི་སྐབས་ཡོད་པར་གསུངས་ཀྱང་། རྟེན་གྱི་ཁྱད་པར་ནི། བསླབ་བཏུས་འགྱུར་རྙིང
དུ། ས་མ་ཐོབ་པ་ཕ་རོལ་ཏུ་ཕྱིན་པ་དྲུག་ལ་སྤྱོད་པ་ལ་འདི་བསམ་པར་བྱའི། གཞན་ལ་ནི་མ་
ཡིན་ནོ ཞེས་འབྱུང་ལ། འགྱུར་གསར་ལས་ས་ཐོབ་པ་ཞེས་གསུངས་ནའང་སྔ་མ་ལྟར་
འཐད་པར་གསུངས། འོན་ཀྱང་ས་མ་ཐོབ་པའི་ཕྱིན་དྲུག་ལ་སྤྱོད་པ་ཙམ་གྱིས་མི་ཆོག་གི་དེ་ལྟར་
བྱང་སེམས་ཀྱི་ལམ་ལ་བསྐལ་བ་དུ་མར་གོམས་པ་སྔོན་དུ་སོང་བ། ཐབས་མཁས་དང་སྙིང་རྗེ་
ཆེན་པོ་སྟེ། ཡོན་ཏན་གཉིས་དང་ལྡན་པ བྱང་སྡོམ་བཟུང་ནས་བསླབ་བྱ་ལ་ཚུལ་བཞིན་
སློབ་པ་བདག་བས་གཞན་གཅེས་ཀྱི་སེམས་དང་ལྡན་པ་སྲོག་གཅོད་སོགས་ལས་གཞན་པའི་
ཐབས་མ་རྙེད་པ་སོགས་ཀྱི་ཁྱད་པར་རྣམས་དང་ལྡན་པ་ཞིག་དགོས་ཀྱི ཐེག་ཆེན་པ་ཐམས་
ཅད་ལ་གནང་བ་མིན་པར་གསུངས་ན། རང་དོན་ཡིད་བྱེད་ཀྱིས་ཤ་ཁྲག་གི་ཟས་ལ་རྔརྔམས་པའི་
དོན་དུ་གནང་བར་མ་གསུངས་སོ། དེ་ལ་འགའ་ཞིག་གིས་སྡིག་པ་བྱས་ན་མི་གནོད་དེ་ལྟུང་
356

དྲིས་ལན་མེ་ཏོག་ཕྲེང་མཛེས།
བཤགས་བཏོན་ན་སངས་རྒྱས་རེ་རེའི་མཚན་གྱིས་བསྐལ་བ་ཁྲི་འབུལ་གྱི་སྡིག་པ་འདག་པར་
གསུངས་པའི་ཕྱིར་ཟེར་ན། ལྟུང་བཤགས་འདི་བྱང་ཆུབ་སེམས་དཔའ་རྣམས་ཀྱི་ལྟུང་བ་་
བཤགས་པའི་ཆེད་དུ་གསུངས་པ་ཡིན་གྱི། རྗེས་འཇུག་གི་གང་ཟག་རྣམས་ཀྱིས་ཤ་ཟ་བའི་ཆེད་
དུ་གསུངས་བ་ག་ལ་ཡིན། བཤགས་པ་དེ་ལ་ཡང་། སྤང་བྱ་སྡིག་པའི་སྒོ་དྲུག སྤོང་བྱེད་
གཉེན་པོ་སྟོབས་བཞི སྤོང་ཚུལ་སྦྱོར་དངོས་རྗེས་གསུམ་ཡོད་པས་སྦྱོར་བ་བྱང་ཆུབ་ཀྱི་སེམས་
མེད་ན་སྡིག་ལྟུང་སྟོབས་བཞིའི་སྒོ་ནས་བཤགས་ཀྱང་སྡིག་པ་ཇེ་སྲབ་ཏུ་འགྲོ་བ་ལས་རྩ་བ་ནས་
འདག་པར་མ་གསུངས་ཏེ། བྱང་ཆུབ་ཀྱི་སེམས་ཀྱིས་ངེས་པའི་སྡིག་པ་རྣམས་ཟིལ་གྱིས་གནོན་
པ་དང་། མ་ངེས་པའི་སྡིག་པ་རྣམས་དྲུང་ནས་འབྱིན་ཚུལ། སྤྱོད་འཇུག་ལས། སྡིག་པ་
ཤིན་ཏུ་མི་བཟད་བྱས་ན་ཡང་། དཔའ་ལ་བརྟེན་ནས་འཇིགས་པ་ཆེན་པོ་ལྟར། གང་
ལ་བརྟེན་ན་ཡུད་ཀྱིས་སྒྲོལ་འགྱུར་བ། ། དེ་ལ་བག་ཅན་རྣམས་ཀྱིས་ཅིས་མི་བསྟེན། ། དེས་
ནི་དུས་མཐའི་མེ་བཞིན་སྡིག་ཆེན་རྣམས སྐད་ཅིག་གཅིག་གིས་ངེས་པར་སྲེག་པར་བྱེད།
ཅེས་སོ། སྟོབས་བཞི་ཚང་བའི་སྒོ་ནས་བཤགས་པ་བྱ་བ་ལ། སངས་རྒྱས་སོ་ལྔ་བོ་འདི་དག་
རྟེན་གྱི་སྟོབས་ཡིན་ན་སངས་རྒྱས་ཟེར་པ་དེ་སུ་ཞིག་ལ་ཟེར། དེ་ལ་ཡོན་ཏན་ཇི་ལྟ་བུ་ཞིག་
མངའ། སྐྱབས་སུ་འོས་ཤིང་བཤགས་པའི་རྟེན་དུ་གྱུར་བའི་རྒྱུ་མཚན་གང་ཡིན་ཙམ་ཡང་མི་
ཤེས་པར་ཁ་སྟོང་ནང་ནས་ཚིག་སྟོང་བརྗོད་པ་ཙམ་ཞིག་རྟེན་གྱི་སྟོབས་སུ་ཇི་ལྟར་འགྱུར ཉེས་
བྱས་སུན་འབྱིན་གྱི་སྟོབས་ནི། འཁོར་བ་ན་འཁོར་བའི་སྐྱེ་གནས་ཐམས་ཅད་དུ་ཞེས་པ་ནས་མི་
སྦེད་དོ་ཞེས་པའི་བར་གྱིས་བསྟན་ལ། སྔར་བྱས་ཀྱི་སྡིག་པ་ཁོང་དུ་དུག་སོང་པ་ལྟ་བུའི་ངོ་ཚ་
འཇིགས་སྐྲག་འགྱོད་པ་ཆེན་པོའི་སྒོ་ནས་བཤགས་དགོས་ན་སེམས་རྣམ་རྟོག་གི་རྗེས་སུ་འབྲངས་
ཏེ་ཁ་ཡེངས་མིག་ཡེངས་ཀྱི་
་ངང་ནས་ཤ་དགའ་ཁྲག་སྲེད་ཀྱི་མཆིལ་མ་མ་མིད་བཞིན་བཏོན་པས་མི་
འོང་ངོ་། ། སྡོམ་པའི་སྟོབས་སམ་ཉེས་པ་ལས་སླར་ལྡོག་པའི་སྟོབས་ནི། སླན་ཆད་ཀྱང་
གཅོད་ཅིང་སྡོམ་པར་བགྱིད་ལགས་སོ། ཞེས་པས། ཕྱིན་ཆད་སྲོག་ལ་བབ་ཀྱང་སྡིག་པའི་
ལས་འདི་དག་མི་བྱེད་སྙམ་པའི་དམ་བཅའ་བརྟན་པོ་ཞིག་དགོས་ཀྱི་ཕྱིན་ཆད་སྡིག་པ་བྱས་ན་མི་
གནོད། བཤགས་པ་བྱས་པས་འདག་གོ་སྙམ་པས་མི་འདག་སྟེ། མཁས་གྲུབ་ཀརྨ་ཆགས་མེད་
ཀྱིས། འགྱོད་པ་མེད་ན་བཤགས་པས་མི་འདག་པས ། སྔར་བྱས་སྡིག་པ་ཁོང་དུ་དུག་སོང་
ལྟར། ངོ་ཚ་འཇིགས་སྐྲག་འགྱོད་ཆེན་པོས་བཤགས། ཕྱིན་ཆད་སྡོམ་སེམས་མེད་ན་མི་
འདག་པས ། ཕྱིན་ཆད་སྲོག་ལ་བབ་ཀྱང་མི་དགེའི་ལས། ། ད་ནས་མི་བགྱིད་སེམས་ལ་
དམ་བཅའ་བཟུང་། ཞེས་སོ། ། རྫོགས་པའི་སངས་རྒྱས་ཀྱི་བཀའ་སྡེ་སྣོད་རྣམས་ནི།
དྲང་དོན་ངེས་དོན་དགོངས་པ་དགོངས་མིན། སྒྲ་ཇི་བཞིན་པ་དང་ཇི་བཞིན་མ་ཡིན་པ་སྟེ་
357 -

༄༅།།གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
མཐའ་དྲུག་གིས་བཅིངས་ཏེ་བསྟན་ན། གཟུངས་སྔགས་རེ་དང་སངས་རྒྱས་ཀྱི་མཚན་ལན་
གཅིག་བརྗོད་ན། ཚོགས་རྫོགས་པ་དང༌། སྒྲིབ་པ་འདག་པ་དང་། སངས་རྒྱས་ཐོབ་པར་
འགྱུར་བར་གསུངས་ཡོད་དེ། དེ་ནི་དགོངས་པ་ཅན་གྱི་ཚིག་སྟེ། དུས་གཞན་ལ་དགོངས་པའི་
ཕྱིར་རོ ། འདི་འདྲ་དག་རྒྱུ་མཚན་དུ་བྱས་ནས་སྡིག་པའི་ལས་ལ་བག་ཚ་བ་མེད་པར་འཇུག་
ཅིང་། དགེ་བ་བཏང་སྙོམས་སུ་འཇོག་པ་དག་ནི་བསྟན་པའི་བླ་བཙོང་དཀོན་མཆོག་གི་རྐང་
འདྲེན་དམ་པས་སྨད་ཅིང་མཁས་པས་ཁྲེལ་བའི་རྒྱུ་ལས་མ་མཆིས་སོ ཡང་འགའ་ཞིག་གིས་
ཤ་ཁྲག་གིས་འབྲེལ་ཐོགས་ན་ནམ་ཞིག་དེ་ལ་ཕན་པར་འགྱུར་རོ་ཞེ་ན། འཁོར་བ་ཐོག་མ་མེད་
པ་ནས་དུས་ལན་གཅིག་མ་ཡིན་པར་ཡང་ཡང་དྲིན་གྱིས་བསྐྱངས་ཏེ་མ་བྱས་པའི་འབྲེལ་དེ་མི་ཟབ་
པར་ཤ་ཁྲག་ཟོས་པའི་འབྲེལ་ཏེ་ཟབ་པོ་ཟེར་ན། དེ་འདྲ་དེ་ནི་གཞན་དོན་དོན་གཉེར་གྱི་ཚིག་
མ་ཡིན་པར། རང་དོན་ཡིད་བྱེད་གྱི་ཚིག་ཁོ་ནར་ངེས་སོ། ། འདིར་སྨྲས་པ། བདེན་སྨྲ་
དྲང་སྲོང་ཤཱཀྱ་སེངྒེ་ཡིས ། ལེགས་གསུངས་བཀའ་དང་དེ་ཡི་དགོངས་འགྲེལ་གྱི
དགོངས་པའི་གཏིང་མཐའ་བདག་ལྟས་དཔོག་མིན་ཡང་། ཚིག་ཙམ་ལ་བརྟེན་ཕན་པའི་
ཡིད་ཀྱིས་བྱས། ། ཐོག་མེད་དུས་ནས་ཡང་ཡང་ཚད་མེད་པའི དྲིན་གྱིས་བསྐྱངས་པའི་
མཁའ་ཁྱབ་ཡིད་ཅན་ལ། ། ཕན་པའི་ལན་ལྡོན་ནུས་པ་མ་བྱུང་ཡང་། གནོད་པའི་ལས་
ཐབས་འདི་ལས་ལྡོག་པར་རིགས དོན་དམ་སྟོང་ཉིད་ཀུན་རྫོབ་རྟེན་འབྱུང་ཆོས
ཕན་ཚུན་འགལ་མེད་གྲོགས་སུ་འཆར་བ་ནི། ། ཤིང་རྟ་ཆེན་པོ་ཀླུ་སྒྲུབ་དགོངས་པ་རུ
ཀུན་མཁྱེན་ཙོང་ཁ་བ་སོགས་ལེགས་གསུངས་ན། ། དཔྱོད་ལྡན་མང་ཐོས་མཁས་དབང་
ཚོགས་རྣམས་ཀྱིས ། རྒྱུ་འབྲས་རྟེན་འབྱུང་བསླུ་མེད་ཚུལ་བསམ་ནས ། ལུགས་ངན་
འདི་འདྲ་དེང་ནས་རྒྱུན་བཅད་དེ། ། དཀར་འཇམ་དགེ་བའི་ལུགས་བཟང་གསར་བསྐྲུན་
མཛོད།། བདག་ཀྱང་དེང་ནས་ཚེ་རབས་ཐམས་ཅད་དུ། ། རྒྱལ་བའི་དམ་ཆོས་མ་ལུས་
འཛིན་པ་དང༌། ། མགོན་དེའི་འཕྲིན་ལས་སྒྲུབ་ལ་མི་ངལ་བར། མ་རྒན་འགྲོ་བ་འདྲེན་
པའི་མཐུ་ཐོབ་ཤོག། སྐྱེས་སྦྱངས་ལང་ཚོ་ཕྲ་བའི་བྱིས་པ་ངས། ། ཞུས་ལན་སྙན་ཚིག་མཛེས་
པ་མི་ངོམ་ཡང་། ། དོན་བཟང་རྒྱལ་བའི་བཀའ་དང་རྗེས་འབྲེལ་བའི། ། ཕན་པའི་ངག་
འདི་ཁྱོད་ཐུགས་མཉེས་ཕྱིར་ཕུལ། ཞེས་དམ་པའི་ངང་ཚུལ་ཅན་རི་ཁྲོད་པ་བློ་རྒྱམ་ནས་སྙན་
ཚིག་གིས་སྤྲས་པའི་བཀའ་མཆིད་དང་། དྲི་བ་ཅུང་ཟད་བྱས་པའི་ལན་དང༌། ཕྱོགས་འདིར་
སྡིག་སྤྱོད་ཀྱི་ལས་འདི་དག་རྒྱུན་གཅོད་ཀྱི་བསམ་པའི་རེ་བ་དོན་ཡོད་པར་བྱ་ཕྱིར་ཕྱོགས་ཐམས་
ཅད་དུ་འདིའི་རྒྱུན་སྤེལ་བར་མཛོད་ཅེས་མཁས་ཤིང་གྲུབ་པའི་དབང་བོ་ཀུན་མཁྱེན་ཆོས་ཀྱི་
གོ་ཆ་སོགས་དམ་པ་མའི་ཞབས་རྡུལ་སྤྱི་བོར་རེག་པའི་སྐལ་བཟང་ཐོབ་པ་ཤཱཀྱའི་དགེ་བསྙེན་བློ་
358 -

དྲིས་ལན་མེ་ཏོག་ཕྲེང་མཛེས
བཟང་དཔལ་ལྡན་རྒྱ་མཚོའམ མིང་གཞན་མཁས་གྲུབ་རྒྱ་མཚོར་འབོད་པས་ལག་རིས་སུ་
བཀོད་པའི་ཡི་གེ་བ་ནི་རང་སློབ་ཐབས་མཁས་རྒྱ་མཚོས་བགྱིས་པ་དགེ་ཞིང་བཀྲ་ཤིས་པར་གྱུར་
ཅིག དགེའོ། ། དགེའོ། དགེའོ
༄༅། ། ཨོཾ་སྭ་སྟི། རབ་འབྱམས་རྒྱལ་ཀུན་ཞལ་སྐྱིན་པདྨ་འབྱུང་། མི་བཟད་
སྙིགས་མའི་འགྲོ་ལ་བརྩེཪ་དགོངས་ཏེ ཟབ་གསང་འོད་གསལ་རྡོ་རྗེ་སྙིང་བོའི་ཐེག
སྤེལ་མཛད་འཇིགས་མེད་རྡོ་རྗེ་དཔའ་བོ་རྒྱལ། གང་ཐུགས་ཟབ་ཡངས་མཁྱེན་བརྩེའི་གྲུ་
ཆར་གྱིས། ། འགྲོ་བློའི་མི་ཤེས་སྡིག་པའི་ཐ་བ་ཀུན། ། བརླན་ི དགེ་བའི་པདྨོ་རྒྱས་པའི་
གཉེན། ལེགས་བཤད་འདི་འདྲ་དུས་གསུམ་འབྱོན་པར་དཀོན། བརྒྱད་ཁྲི་བཞི་སྟོང་
སྙིང་བོའི་ཟབ་གནད་འདི། ། འཇིགས་མེད་མཐར་ཕྱིན་ཞེས་བྱས་སྤར་དུ་བསྐྲུན། དགེ་
སྡིག་སྤང་བླང་ཚུལ་གྱིས་རབ་དབྱེ་ནས། ། འགྲོ་ཀུན་བླ་མེད་བྱང་ཆུབ་འཐོབ་པར་ཤོག།
ཅེས་པའི་སྨོན་བྱང་འདི་ཉིད་ཡོན་སྦྱོར་བྱེད་པོའི་འདུན་སྨོན་བཞིན་དུ་ཨ་བྷྱ་དྷརྨ་ཏི་ནས། བླུན་
ཚིག་སོར་བཞག་གིས་བྲིས་པ་སིད་དྷི་རས་ཏུ་དགེའོ། ། —བཀྲ་ཤིས། །
359

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
༄༅། །བླ་མ་སྒྲུབ་པའི་རིམ་པ་བྱིན་རླབས་འོད་ཟེར་འབུམ་གྱི་
སྣང་བ་ཞེས་བྱ་བ་བཞུགས། །
༄༅ །མཁྱེན་བརྩེའི་ཡོན་ཏན་རབ་ཡངས་ནམ་མཁའི་ཁྱོན། གཟུངས་སྟོབས་ཏིང་
འཛིན་སྤྲིན་གྱི་གདེངས་ག་ལས། ། འཆད་རྩོད་རྩོམ་པའི་ལེགས་བཤད་བདུད་རྩིའི་ཆུས།
སྐལ་བཟང་པད་ཚལ་རྒྱས་མཛད་བླ་མར་འདུད དེ་ལ་མོས་ལྡན་སྐྱེས་བུ་འགས། བདག་
ལ་བརྟེན་པའི་བླ་མ་ཡི རྣལ་འབྱོར་ཕྲིས་ཞེས་ནན་བསྐུལ་ཡང་། ། གཅིག་ཏུ་ཡོན་ཏན་
ནོར་གྱིས་དབུལ། གཉིས་སུ་ལས་ཉོན་ཁུར་གྱིས་དུབ ། གསུམ་དུ་ཟོག་པོ་བདག་འདྲ་
། སྒྲུབ་ཐབས་བྱ་བའི་འོས་མིན་མོད། ། འོན་ཀྱང་ཆོས་རྣམས་མོས་འདུན་ལ
བརྟེན་ཕྱིར་བེམ་པོ་ཁྱི་སོ་ལས། ། རང་བསྲེལ་དཔེ་བཞིན་ནོངས་མེད་བྲི།
དེ་ཡང་དཔལ་སྤྲུལ་རིན་པོ་ཆེས། བླ་མ་བསྟེན་དང་བླ་མ་བསྒྲུབ ། འདི་ལ་ཆོས་སྒོ་
བརྒྱད་ཁྲི་འདུས། ། འདི་ཡི་ལམ་གནད་མཐར་ཐུག་པ ། མོས་གུས་དཀར་པོ་ཆིག་ཐུབ་
ཡིན ། ཞེས་གསུངས་པ་ལྟར། བློ་སྣ་བླ་མས་འཕྲོག་ཅིང་། བསམ་རྒྱུ་བླ་མ་ལས་མེད་
པར ། མོས་གུས་བཟོད་གླགས་མེད་པས། ། ལུས་བ་སྤུ་ལྡང་ཞིང་མིག་མཆི་མས་བརླན་
བཞིན། བདེ་བའི་སྟན་ལ་ལུས་སྐྱིལ་ཀྲུང་བཅས་ཏེ། དེ་ལའང་སྦྱོར་དངོས་རྗེས་གསུམ་ལས།
ཐོག་མར་སྦྱོར་བ་ལ་གཉིས་ལས། དང་པོ་སྐྱབས་སུ་འགྲོ་བ་ནི། སྐུ་རིག་གྲོལ་དགེ་
འདུན་འདུས་པའི་གཙོ། གསུང་མདོ་སྔགས་ཟབ་དང་རྒྱ་ཆེའི་ཆོས། ། ཐུགས་དག་ཐོབ་
བྲལ་བ་མངོན་སངས་རྒྱས ཕ་བླ་མའི་གསང་གསུམ་སྐྱབས་སུ་བསྟེན། —ལན་གསུམ
གཉིས་པ་སེམས་བསྐྱེད་ནི མ་མཁའ་ཁྱབ་འགྲོ་དྲུག་ཡིད་ཅན་ཀུན། ། སྡུག་ཀུན་འབྱུང་
སྲིད་པའི་འཆིང་བ་ལས། ། དབུགས་དབྱུང་སྟེ་རྫོགས་བྱང་འཐོབ་བྱའི་ཕྱིར ། ལམ་ཟབ་
མོ་བླ་མའི་རྣལ་འབྱོར་བསྒོམ། ལན་གསུམ།
གཉིས་པ་དངོས་གཞི་ལ་གསུམ་ལས། དང་པོ་རྟེན་བསྐྱེད་པ་ནི། ཨ དོན་ཀ་དག་
རིག་སྟོང་བརྗོད་བྲལ་དང་། རྩལ་མ་འགགས་ལྷུན་འགྲུབ་འོད་ལྔའི་ཀློང་། ། རྒྱན་བཀོད་
360

བླ་སྒྲུབ་བྱིན་རླབས་འོད་ཟེར་འབུམ་གྱི་སྣང་བ
པ་རབ་རྫོགས་ཞིང་གི་དབུས རང་རྗེ་བཙུན་རྡོ་རྗེ་རྣལ་འབྱོར་མ ། སྐུ་དམར་གསལ་
རྒྱན་ལྡན་གྲི་ཐོད་བསྣམས། ཞབས་དོར་སྟབས་སྤྱན་གསུམ་ནམ་མཁར་གཟིགས།
མདུན་འཇའ་འོད་ཐིག་ལེ་ཟླུམ་འཁྱིལ་དབུས། གདན་མ་ཆགས་པདྨ་ཉི་ཟླའི་སྟེང་
བརྒྱུད་གསུམ་རིག་འཛིན་རྒྱ་མཚོ་དང་། ། ལྷ་ཡི་དམ་རྒྱལ་དང་རྒྱལ་སྲས་བཅས ། མ་
གནས་གསུམ་མཁའ་འགྲོ་ཆོས་སྐྱོང་སོགས། ། ཀུན་གཅིག་འདུས་དྲིན་ཅdན་ཆོས་ཀྱི་རྗེ།
སྐུ་མཐོང་བས་ཡིད་འཕྲོག་མཛེས་འཛུམ་བརྗིད། ། མདོག་རབ་མཛེས་ལས་བཞིའི་གོས་ཀྱིས་
ཀླུབས དབུ་མཐོན་མཐིང་ལྕང་ལོའི་ཟུར་ཕུད་ལ། རྒྱུད་འབུམ་ཕྲག་དྲུག་ཅུའི་གླེགས་
བམ་མཚན ཕྱག་རྡོར་དྲིལ་ཆོས་འཁོར་ཕྱག་གི་རྒྱས། ། མདོག་དཀར་དམར་པད་མར་
པོད་རལ་བསྟེན། ཞབས་བརྟུལ་ཞུགས་རོལ་བའི་སྟབས་སུ་བཞུགས། ། སྐུ་མཚན་དཔེའི་
གཟི་བྱིན་འོད་དུ་འབར། གསུང་ཟབ་རྒྱས་ཆོས་སྒྲ་དབྱངས་སུ་ལེན། ཐུགས་བརྩེ་བས་
གདུལ་བྱ་འདོར་མེད་གཟིགས། སྐྱབས་གཅིག་ཆོག་བླ་མའི་གནས་གསུམ་ལས། ། འོད་
ལྔ་ལྡན་རབ་འབྱམས་ཞིང་ཀུན་འཕྲོས། ། རྗེ་རྒྱ་བོད་རིག་འཛིན་རྒྱ་མཚོ་དང་། དཔལ་ཞི་
ཆགས་ཁྲོ་རོལ་ཡི་དམ་ལྷ ། མ་གནས་གསུམ་དཔའ་བོ་ཌཱཀྐི་སོགས སྤྱན་དྲངས་ཏེ་
དབྱེར་མེད་རོ་གཅིག་གྱུར། །
གཉིས་པ་ཡན་ལག་བདུན་པའི་ཚོགས་བསག་པ་ནི། ལུས་ཞིང་རྡུལ་མཉམ་པའི་གྲངས་
སྙེད་ཀྱིས ཡིད་མོས་གུས་གདུང་བས་ཕྱག་གིས་འདུད། ལུས་ལོངས་སྤྱོད་དུས་གསུམ་
དགེ་བའི་མཚན ། དངོས་ཡིད་ལས་སྤྲུལ་པའི་མཆོད་སྤྲིན་སྤྲོ ། དུས་ཐོག་མེད་ནས་
བསགས་སྡིག་པའི་ལས ། ཡིད་གནོང་འགྱོད་དྲག་པོས་བཤགས་སྡོམ་འབུལ ། ཕ་བླ་
མའི་གསང་གསུམ་མཛད་པ་དང་། ། ཡོངས་སྐྱེ་འཕགས་དགེ་ལ་རྗེས་ཡི་རང་། ། ཁམས་
དབང་བོའི་བྱེ་བྲག་དང་འཚམ་པར ཆོས་ཐེག་གསུམ་འཁོར་ལོ་བསྐོར་བར་བསྐུལ།
བདག་ལྟོས་བཅས་འགྲོ་བའི་དཔལ་མགོན་དུ། ། སྐུ་མྱ་ངན་མི་འདའ་བཞུགས་གསོལ་་་་་་་
འདེབས དགེ་འདིས་མཚོན་དུས་གསུམ་ལེགས་བྱས་ཀུན ཕ་བླ་མའི་ཐུགས་དགོངས་
རྫོགས་ཕྱིར་བསྔོ། །
གསུམ་པ་ཕུར་ཚུགས་སུ་གསོལ་བ་འདེབས་ཤིང་བསྙེན་པ་བྱ་བ་ནི། ཨེ་མ་ཧོ། མཆོག་
གསུམ་སྐྱབས་གནས་ཀྱི་ངོ་བོ། ། རྩ་གསུམ་རྒྱལ་ཀུན་གྱི་རྣམ་རོལ། ། སྐུ་གསུམ་སྟོན་པ་ཡི་
ཞལ་སྐྱིན། གསུམ་ལྡན་དྲིན་ཅན་གྱི་བླ་མ། ། དད་དང་མོས་གུས་ཀྱིས་གདུང་བས།
གསོལ་འདེབས་རྒྱངས་གླུ་ཡིས་འབོད་དོ། བརྩེ་བའི་ཐུགས་རྗེ་ཡིས་གཟིགས་ལ ། སྒོ་
གསུམ་བྱིན་གྱིས་རང་རློབས་ཤིག། རྙེད་དཀའི་དལ་འབྱོར་ནི་ཐོབ་ཀྱང་། ། མནོག་ཆུང་ཚེ་
361

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
འདི་ལ་གཡེང་ནས ། དོན་ཆེན་གནས་མིན་ལ་ཕྱོགས་པའི། ། མདོ་མེད་སྟོང་ལོག་མཁན་
བདག་ལ ། བླ་མའི་ཐུགས་རྗེ་ཡིས་གཟིགས་ཤིག། རྒན་གཞོན་བར་མ་ཡི་ཚེ་སྲོག། མི་
རྟག་ཆུ་བུར་གྱི་ཟླ་རུ། ། དབང་བོས་མངོན་སུམ་དུ་མཐོང་ཡང་། ། རྟག་འཛིན་ཕྱི་ཚེས་ལ་
རེ་བར། བླ་མའི་ཐུགས་རྗེ་ཡིས་གཟིགས་ཤིག དཀར་ནག་ལས་འབྲས་ཀྱི་རང་འཛིན།
ཕྲ་ཞིང་མི་བསླུ་བའི་གནས་ལ། ། ཡིད་ཆེས་དད་པ་དང་བྲལ་ནས། ། འཇུག་ལྡོག་གོ་ལོག་
ཏུ་སྤྱོད་ལ། ། བླ་མའི་ཐུགས་རྗེ་ཡིས་གཟིགས་ཤིག། སྲིད་གསུམ་འཁོར་བ་ཡི་གྲོང་ཁྱེར། །
བདེ་མེད་སྡུག་བསྔལ་བརྒྱས་གཙེས་ལ། ། སྐྱོ་བའི་གོ་སྐབས་དང་བྲལ་བའི། མི་འཇིགས་
སྙིང་བསྲན་ཅན་བདག་ལ། ། བླ་མའི་ཐུགས་རྗེ་གཟིགས་ཤིག ལེགས་ཚོགས་ཡོན་ཏན་
གྱི་རྩ་བ ། དགེ་བའི་བཤེས་གཉེན་དང་མཇལ་ཡང༌བསམ་སྦྱོར་དག་པས་ནི་མ་
བསྟེན ། སྐལ་དམན་ལོག་ལྟ་ཅན་བདག་ལ། ། བླ་མའི་ཐུགས་རྗེ་ཡིས་གཟིགས་ཤིག
བསླུ་མེད་མཆོག་གསུམ་ནི་རིན་ཆེན། ། གཏན་གྱི་སྐྱབས་གནས་སུ་བསྟེན་ཀྱང་། དད་པ་
གཏིང་འཁུལ་ཞིག་མེད་པས། ། བསླབ་བྱ་ལྟོས་མེད་དུ་བོར་ལ། ། བླ་མའི་ཐུགས་རྗེ་ཡིས་
གཟིགས་ཤིག། བརྒལ་དཀའི་སྡུག་བསྔལ་གྱི་མཚོ་ལས། ཐར་འདོད་ངེས་འབྱུང་གིས་མ་
ཡིན། ། སོ་ཐར་འདུལ་ཁྲིམས་ནི་ནོད་ཀྱང་། ཁ་ཆག་གཞུང་རལ་དུ་གྱུར་ལ། ། བླ་
མའི་ཐུགས་རྗེ་ཡིས་གཟིགས་ཤིག ཐོག་མེད་དྲིན་ལྡན་གྱི་འགྲོ་ལ ། ཕན་པའི་ལམ་སྟོན་ནི་
མེད་པར ། དངོས་བརྒྱུད་གནོད་ཚབས་ལ་སྦྱོར་བའི། གཞུང་ངན་ཁྲེལ་མེད་ནི་བདག་
ལ ། བླ་མའི་ཐུགས་རྗེ་ཡིས་གཟིགས་ཤིག སྲས་བཅས་རྒྱལ་རྣམས་ཀྱི་ཕྱག་སྔར
སྨོན་འཇུག་སྡོམ་ལྡན་དུ་བསྒྲུབས་ཀྱང་། སྤོང་སྒྲུབ་བསླབ་པའི་གནས་བསྲུང་ཐབས།
དྲན་ཤེས་བག་ཡོད་དང་བྲལ་ལ། བླ་མའི་ཐུགས་རྗེ་ཡིས་གཟིགས་ཤིག། བསམ་པ་བྱང་
ཆུབ་ཡི་སེམས་དང་། སྦྱོར་བ་ཕྱིན་དྲུག་གི་ལམ་སོགས ། གང་དང་གང་ཐད་ནས་
བསམས་ཀྱང་། ། རང་སྐལ་ཆད་པའི་མི་བདག་ལ། ། བླ་མའི་ཐུགས་རྗེ་ཡིས་གཟིགས་ཤིག།
བདག་ལ་གཅེས་པར་ནི་འཛིན་ཀྱང་། གཞན་ལ་དེ་ཉིད་ལས་ལྡོག་སྟེ། བདག་བདེ་
འབའ་ཞིག་ལ་སྲེད་པའི། —བདག་འཛིན་ཁོང་སྐྲན་ཅན་བདག་ལ། ། བླ་མའི་ཐུགས་རྗེ་
ཡིས་གཟིགས་ཤིག། ལྡན་གྲོལ་ཡོན་ཏན་དང་བྲལ་བཞིན། ། རང་འདོད་ཕུགས་བཅུག་གི་བློ་
ཡིས། ། དད་གཤིན་དཀོར་ནོར་ལ་རྔམ་པའི། ། དཀོར་སྒྲིབ་ལན་ཆགས་ཅན་བདག་ལ།
བླ་མའི་ཐུགས་རྗེ་ཡིས་གཟིགས་ཤིག། བྱ་བའི་ལེགས་ཉེས་ཀྱི་གནས་སྐབས། སྔོན་གྱི་ལས་
དབང་གིས་བསྐོས་ལ ། མ་རྟོགས་ཐེ་ཚོམ་གྱི་དབང་གིས། ། གསོག་བྲུན་བྲེལ་དོ་ཡིས་
གཡེང་འདིར ། བླ་མའི་ཐུགས་རྗེ་ཡིས་གཟིགས་ཤིག། ཆོས་བའི་གཟུགས་བརྙན་ཙམ་
362

བླ་སྒྲུབ་བྱིན་རླབས་འོད་ཟེར་འབུམ་གྱི་སྣང་བ
འཛིན་ཀྱང་། ཆོས་དང་རང་སེམས་ནི་མ་འདྲེས། ། ཆོས་བརྒྱད་ཁོལ་བོ་རུ་གྱུར་བའི།
ཆོས་དྲེད་ཟོལ་ཟོག་མཁན་བདག་ལ། ། བླ་མའི་ཐུགས་རྗེ་ཡིས་གཟིགས་ཤིག། དྲང་བོའི་
གཞུང་ལམ་ནི་བོར་ཏེ། ། འཁྱོག་པོའི་གཡོ་སྒྱུ་ཡི་ཟོལ་གྱིས། ངན་སྤྱོད་སྣ་དགུ་ཡི་དབང་
གིས ། ངན་འགྲོར་ཕྱོགས་པ་ནི་བདག་ལ། ། བླ་མའི་ཐུགས་རྗེ་ཡིས་གཟིགས་ཤིག།
རང་སྐྱོན་བློ་ཕུགས་སུ་སྦས་ཏེ། ། གཞན་སྐྱོན་མིག་སྒོ་རུ་བཟུང་ནས། ། རང་རྒྱུད་བརྟག་
དཔྱད་དང་བྲལ་བའི ། རང་མཐོང་ང་རྒྱལ་ཅན་བདག་ལ། ། བླ་མའི་ཐུགས་རྗེ་ཡིས་
གཟིགས་ཤིག།། མཚན་ལྡན་བླ་མ་ཡི་དྲུང་ནས། སྨིན་བྱེད་དབང་བཞི་ནི་ཐོབ་ཀྱང་། །
དམ་ཚིག་ཚོད་ཡོད་དུ་བལྟ་བའི། ། མནར་མེད་རྒྱུ་ལྡན་ནི་བདག་ལ། བླ་མའི་ཐུགས་རྗེ་
ཡིས་གཟིགས་ཤིག སྡོམ་གསུམ་ཁྱད་ཆོས་ནི་དྲུག་ལྡན། ། རང་ལྡོག་མ་འདྲེས་ནས་བཟུང་
སྟེ ། དུས་སྐབས་གཙོར་སྤྱད་པར་གསུངས་ཀྱང་། ། ཁྱད་གཞི་ངོ་བོ་དང་བྲལ་ལ།
བླ་མའི་ཐུགས་རྗེ་ཡིས་གཟིགས་ཤིག། ཡེ་ནས་བཅིངས་འགྲོལ་དང་བྲལ་བའི ། རང་རིག་
བྱང་ཆུབ་ཀྱི་སེམས་མཆོག བདེན་པ་དབྱེར་མེད་ཀྱི་དོན་ཡང་། རྒྱང་རིང་གཟུགས་
བཞིན་དུ་གྱུར་ལ། ། བླ་མའི་ཐུགས་རྗེ་ཡིས་གཟིགས་ཤིག། བསྐྱེད་དང་རྫོགས་པ་ཡི་ལམ་
གནད ། ཚོགས་སྦྱོར་ཟག་བཅས་ཀྱི་ལམ་དང་ཐབས་གྲོལ་སྟེང་འོག་གི་སྒོ་ལ
ཡིད་འགྱུར་མྱོང་བ་ཙམ་མེད་ལ ། བླ་མའི་ཐུགས་རྗེ་ཡིས་གཟིགས་ཤིག ཐ་མལ་སྣང་ཞེན་
གྱིས་བཅིངས་པས ། ཟག་ལྡོག་ལམ་གཉིས་ལས་འདས་པའི། ། མཐོང་སྒོམ་མཐར་ལམ་
གྱི་རིག་འཛིན། གནས་དང་དུས་ཀྱིས་ནི་བསྐལ་ལ། བླ་མའི་ཐུགས་རྗེ་ཡིས་གཟིགས་
ཤིག། ཟག་བཅས་འཇིག་རྟེན་པའི་ལམ་གྱི། ། ཡོན་ཏན་སྣ་གཅིག་ཀྱང་མེད་ན ཟག་
མེད་འཕགས་ལམ་དེ་ལྟ་ཅི། མཐར་འབྲས་ཡིད་སྨོན་དུ་ལུས་ལ། ། བླ་མའི་ཐུགས་རྗེ་ཡིས་
གཟིགས་ཤིག། མདོར་ན་རྒྱུད་གསུམ་གྱི་རྣམ་གཞག། ཐོས་བས་ཐག་ཆོད་ཅིག་མེད་ན། །
བསམ་དང་བསྒོམ་པ་ཡི་ཅི་ཞིག། སྔགས་པའི་གཟུགས་བརྙན་ནི་བདག་ལ། ། བླ་མའི་
ཐུགས་རྗེ་ཡིས་གཟིགས་ཤིག རིམ་དགུའི་ཐེག་པ་ཡི་ཡང་རྩེ། ། འོད་གསལ་རྫོགས་ཆེན་གྱི་
ལམ་ལ། གོམ་པའི་འདེགས་འཇོག་ཙམ་བསྒྱུར་ཀྱང་། ། བློས་བྱས་ཡིད་དཔྱོད་དུ་གྱུར་
ལ ། བླ་མའི་ཐུགས་རྗེ་ཡིས་གཟིགས་ཤིག། ལྟ་བ་དམིགས་གཏད་ཀྱི་སྒྲོག་ཅན།
བསྒོམ་པ་རྩོལ་སྒྲུབ་ཀྱི་སྐྱོན་ཆགས ། སྤྱོད་པ་བླང་དོར་དུ་ཞེན་པའི། ། ཟུག་རྔུའི་སྤྲོས་པ་
ཅན་བདག་ལ ། བླ་མའི་ཐུགས་རྗེ་ཡིས་གཟིགས་ཤིག། སྲིད་གསུམ་ཀ་དག་གི་དགོངས་
པ། ། བཞི་ཆ་གསུམ་བྲལ་གྱི་རིག་པ། མ་བཅོས་ཅོག་བཞག་ཏུ་བསྐྱང་ཡང་། ཡང་
སྐྱེད་སྤུ་ཙམ་ནི་མེད་ལ། བླ་མའི་ཐུགས་རྗེ་ཡིས་གཟིགས་ཤིག། ལྷུན་འགྲུབ་ཐོད་རྒལ་གྱི་
363

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
ལམ་གནད ། སྐུ་དང་ཐིག་ལེ་ཡི་སྣང་བ ། དབང་བོས་མངོན་སུམ་དུ་མཐོང་ཡང་
དངོས་ཞེན་མངོན་རློམ་ཅན་བདག་ལ། ། བླ་མའི་ཐུགས་རྗེ་ཡིས་གཟིགས་ཤིག། ཐོས་པ་
དཔེ་ཐོག་ཏུ་ལུས་ཤིང་། ། བསམ་པས་རྒྱུད་སྟེང་དུ་མ་འབྱོར། ། སྒོམ་པས་ཉོན་མོངས་ལས་
མ་གྲོལ། ། རང་ཆུས་རང་བརླག་མཁན་བདག་ལ། ། བླ་མའི་ཐུསག་རྗེ་ཡིས་གཟིགས་ཤིག
ཐུགས་རྗེས་བཏང་སྙོམས་སུ་མ་བཞུགས དགོངས་ཤིག་མཁྱེན་རབ་ཀྱི་དབང་ཕྱུག
གཟིགས་ཤིག་བརྩེ་ཆེན་གྱི་མངའ་བདག། མཛོད་ཅིག་མཐུ་ནུས་ཀྱི་ཕྲིན་ལས། ཁྲོལ་ཅིག་
རྣམ་གཡེང་གི་བདུད་ལས སྲུངས་ཤིག་ཆོས་མིན་གྱི་གཡང་ལས། ། སྐྱོབས་ཤིག་ངན་
འགྲོ་ཡི་འཇིགས་ལས། ། ཁྲོལ་ཅིག་ཆོས་བརྒྱད་ཀྱི་སྒྲོག་ལས། ། སྤོར་ཅིག་དགོངས་རྒྱུད་ཀྱི་
རྟོགས་པ ། སྦྱོར་ཅིག་འཕགས་ལམ་གྱི་ས་ལ། ། སྩོལ་ཅིག་མཆོག་ཐུན་གྱི་དངོས་གྲུབ།
སྐྱོལ་ཅིག་བདེན་དོན་གྱི་གནས་སུ། ཕྱི་དུས་རེ་བ་ཙམ་མིན་པར། མངོན་སུམ་ད་ལྟ་
ཉིད་འདི་རུ། ། བྱིན་རླབས་ཕ་ཕོགས་ཀྱི་རྟགས་མཚན ། མིག་གི་བདུད་རྩི་རུ་སྩོལ་ཅིག
འདི་ཕྱི་བར་དོ་ཡི་གནས་སྐབས། ཁྱོད་མིན་རེ་ས་ནི་མེད་དོ། ། མགོན་དང་དཔུང་གཉེན་
དུ་བཞུགས་ལ སྐྱབས་དང་སྐྱེལ་མ་རང་མཛོད་ཅིག། འཁོར་བར་ངེས་འབྱུང་དང་སྐྱོ་
ཤེས ལམ་ལ་མོས་འདུན་དང་བརྩོན་པ། ། རྒྱུན་དུ་དྲན་ཤེས་དང་བག་ཡོད། ། རྩོལ་
མེད་རང་ཤུགས་ཀྱིས་འབྱུང་བར། བླ་མའི་བྱིན་གྱིས་རང་རློབས་ཤིག། བཟོད་མེད་དད་
པ་དང་དག་སྣང་། ངོ་ཚ་ཁྲེལ་ཡོད་དང་ལྡན་བཞིན། ཆོག་ཤེས་དུལ་ལྡན་གྱི་ངང་
ནས ། བསླབ་གསུམ་ཉམས་ལེན་ལ་བརྩོན་པ ། བླ་མའི་བྱིན་གྱིས་རང་རློབས་ཤིག
འགྲོ་ཀུན་ཕ་མ་རུ་ཤེས་ནས བྱམས་སོགས་ཚད་མེད་བཞིས་དྲངས་པའི། ། སྨོན་འཇུག་
བྱང་ཆུབ་ཀྱི་སེམས་མཆོག། བཅོས་མིན་རྒྱུད་ལ་ནི་སྐྱེ་བར། བླ་མའི་བྱིན་གྱིས་རང་རློབས་
ཤིག། བདག་བདེ་འགྲོ་ཀུན་ལ་བཏང་ཞིང་། ། སྡུག་བསྔལ་བདག་སྐལ་དུ་ལེན་པས། །
བདག་གཞན་མཉམ་བརྗེ་སོགས་རྒྱལ་བའི། ། སྲས་ཀྱི་སྤྱོད་ཚོད་ལ་སློབ་པར། ། བླ་མའི་
བྱིན་གྱིས་རང་རློབས་ཤིག། ཆགས་མེད་གཏོང་སེམས་ཀྱི་སྦྱིན་པ། ། སྡོམ་སྡུད་དོན་བྱེད་ཀྱི་
ཚུལ་ཁྲིམས། ། གནོད་སྡུག་ཆོས་སེམས་ཀྱི་བཟོད་པ། ། ཇི་བཞིན་ཉམས་སུ་ནི་ལོན་པར། །
ཡེངས་བླ་མའི་བྱིན་གྱིས་རང་རློབས་ཤིག གུས་རྟག་སྦྱོར་བ་ཡི་བརྩོན་འགྲུས། མེད་
འཛིན་བྲལ་གྱི་བསམ་གཏན། ། ཐོས་བསམ་སྒོམ་གསུམ་གྱི་ཤེས་རབ། ། ཡར་ངོའི་ཟླ་ལྟར་
དུ་རྒྱས་པར། བླ་མའི་བྱིན་གྱིས་རང་རློབས་ཤིག། མདོ་རྒྱུད་བསྟན་བཅོས་ཀྱི་གནས་ལ།
གཟུངས་སྤོབས་བློ་གྲོས་ཀྱི་སྣང་བས འཆད་རྩོད་རྩོམ་གསུམ་གྱིས་རྒྱལ་བསྟན
འཛིན་སྐྱོང་སྤེལ་གསུམ་ནི་ནུས་པར། ། བླ་མའི་བྱིན་གྱིས་རང་རློབས་ཤིག། ཐུན་མིན་
364

བླ་སྒྲུབ་བྱིན་རླབས་འོད་ཟེར་འབུམ་གྱི་སྣང་བ།
གསང་སྔགས་ཀྱི་ལམ་གནད། སྨིན་བྱེད་དབང་བཞིས་རྒྱུད་སྨིན་ཅིང་། སྡོམ་དང་དམ་
ཚིག་གི་གནད་རྣམས། ། སྲོག་ལས་གཅེས་བར་བསྲུང་ནུས་པར། ། བླ་མའི་བྱིན་གྱིས་རང་
རློབས་ཤིག། སྣང་ཞེན་ལྟར་རྫོགས་ཀྱི་བསྐྱེད་རིམ། ། དོན་དམ་འོད་གསལ་གྱི་རྫོགས་་
རིམ ། མཚན་མ་ཡིད་བྱེད་དང་བྲལ་ཏེ། སྣང་སྲིད་དག་མཉམ་དུ་འཆར་བར། བླ་
མའི་བྱིན་གྱིས་རང་རློབས་ཤིག། གཞན་ཡང་བསྐྱེད་རྫོགས་ཀྱི་ཉམས་ལེན། ། གནད་ལས་
ཡང་གནད་དུ་གྱུར་ཅིང་། ། ཟབ་ལམ་ཡང་ཟབ་ནི་མཐའ་དག ཇི་བཞིན་མ་འདྲེས་བར་
རྟོགས་པར། ། བླ་མའི་བྱིན་གྱིས་རང་རློབས་ཤིག། སྡེ་གསུམ་ཀློང་དགུ་ཡི་སྙིང་བོ།
འོད་གསལ་རྫོགས་ཆེན་གྱི་དགོངས་པ། ། མཚོན་བྱེད་བརྡ་ཐབས་ལ་བརྟེན་པའི། སྤྱི་
བླུགས་རིག་རྩལ་དབང་ཐོབ་པར། ། བླ་མའི་བྱིན་གྱིས་རང་རློབས་ཤིག། མ་བཅོས་ལྷུན་
གྲུབ་ཀྱི་རིག་པ། ། རྩོལ་དང་སྒྲུབ་མེད་ཀྱི་ཆོས་སྐུ། ཡེ་གྲོལ་ཁྱབ་བརྡལ་གྱི་ཀློང་དུ། །
བྱ་རྩོལ་འཛིན་ཞེན་ནི་ཞིག་པར། ། བླ་མའི་བྱིན་གྱིས་རང་རློབས་ཤིག། ངོ་བོ་མཐའ་བྲལ་གྱི་
སྟོང་ཆེན།། ཏིང་འཛིན་འོད་གསལ་གྱི་ཡེ་ཤེས། ། ཐུགས་རྗེ་ཤར་གྲོལ་ནི་རིས་མེད། །
ལྟ་བའི་གདེང་ཆེན་དེ་རྙེད་པར། ། བླ་མའི་བྱིན་གྱིས་རང་རློབས་ཤིག ཡེ་སྟོང་རང་སྟོང་གི་
ཡེ་ཤེས། ། སྟོང་ཆེན་བློ་འདས་ཀྱི་དབྱིངས་སུ། ། གཉིས་སྣང་འཆིང་པ་ལས་གྲོལ་པའི།
རྟོགས་པའི་རྩལ་ཆེན་ནི་འབར་བར། ། བླ་མའི་བྱིན་གྱིས་རང་རློབས་ཤིག། ཡིད་དཔྱོད་
འཛིན་པ་ལས་གྲོལ་ཞིང་། ཉམས་མྱོང་ཞེན་པ་དང་བྲལ་བའི། ། མ་བཅོས་ཅོག་བཞག་གི་
ངང་དུ ། རང་གནས་ཡེ་ཤེས་དང་མཇལ་བར། ། བླ་མའི་བྱིན་གྱིས་རང་རློབས་ཤིག
གཏད་སོའི་རྫུན་ཕུགས་ཀུན་རྡིབ་སྟེ བསྒོམས་དང་མི་བསྒོམས་ལས་འདས་པའི།
རིག་སྟོང་ཁ་སྦྱོར་གྱི་ཀློང་ལས། ། ནམ་ཡང་འདའ་བ་ནི་མེད་པར། བླ་མའི་བྱིན་གྱིས་
རང་རློབས་ཤིག། ། རླུང་དང་རིག་པ་ཡི་གནད་དང་། བཞུགས་སྟངས་གཟིགས་སྟངས་
ཀྱིས་གཅུན་པས། ། ལྷུན་གྲུབ་སྐུ་ཐིག་གི་ཚོམ་བུ དབང་བོས་མངོན་སུམ་དུ་མཐོང་
བར། བླ་མའི་བྱིན་གྱིས་རང་རློབས་ཤིག སྒྲོན་བཞི་ཤེས་རབ་ཀྱི་གནད་ཀྱིས།
ཚོགས་སྦྱོར་མཐོང་སྒོམ་གྱིས་བསྡུས་པའི། ། སྣང་བཞིའི་ཡེ་ཤེས་མཐར་ཕྱིན་ཏེ། ། འཕོ་
ཆེན་འཇའ་ལུས་སྐུ་འགྲུབ་པར། ། བླ་མའི་བྱིན་གྱིས་རང་རློབས་ཤིག། བསྟན་པ་ཡོངས་
རྫོགས་ཀྱི་ལམ་ལས། ། དོན་གཉིས་མཐར་ཕྱིན་མཆོག་སྒྲུབ་ལ། ། འགལ་རྐྱེན་བར་ཆད་
དང་བྲལ་ཞིང་། ། གེགས་དང་གོལ་ས་ལས་གྲོལ་བར ། བླ་མའི་བྱིན་གྱིས་རང་རློབས་ཤིག།
རང་དོན་ཆོས་ཀྱི་སྐུ་ཐོབ་ཅིང་། ། གཞན་དོན་གཟུགས་སྐུ་དང་ཕྲིན་ལས ། རྟག་ཁྱབ་ལྷུན་
གྲུབ་ཏུ་འབྱུང་བས ། འཁོར་ཚོགས་དོང་སྤྲུགས་སུ་བགྱིད་པར། ། བླ་མའི་བྱིན་གྱིས་རང་
365-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
རློབས་ཤིག། དྲིན་ཅན་རྩ་བའི་བླ་མ་མཁྱེན་ནོ ། ཞེས་ཅི་ནུས་དང་གསོལ་འའདེབས་གྲངས་
གསོག་གི་ཚེ་ཆོས་ཀྱི་རྒྱལ་བོ་ཀློང་ཆེན་པས་མཛད་པའི། ཨོྃ། སྐུ་སྐྱེ་འཆི་མེད་པ་གསལ་ལ་
དྭངས། ། རྡོ་རྗེའི་སྐུ་ལ་གསོལ་བ་འདེབས། ། ལུས་ལ་བདེ་བ་རྒྱས་པར་བྱིན་གྱིས་་་་་་
རློབས། ཨཿ གསུང་འགག་པ་མེད་པ་ཆོས་ཀྱི་སྒྲ ། ཨཱ་ལི་ཀཱ་ལི་ལ་གསོལ་བ་་་་་་་
འདེབས ། ངག་ལ་ནུས་པ་འབར་བར་བྱིན་གྱིས་རློབས། ། ཧཱུཾ། ཐུགས་ཀ་དག་ཆེན་པོ་
ཀུན་བཟང་ཀློང་ཅིར་མི་དགོས་ལ་གསོལ་པ་འདེབས ། ཆོས་ཉིད་ཟད་སར་འཁྱོལ་
བར་བྱིན་གྱིས་རློབས ། ཞེས་མོས་གུས་གདུང་པ་དྲག་པོས་ཅི་ནུས་བརྗོད་མཐར། བླ་མའི་
སྐུ་གསུང་ཐུགས་ལས་བདུད་རྩིའི་རྒྱུན་བབས་པས་ལུས་ངག་ཡིད་གསུམ་གྱི་ནད་གདོན་སྡིག་སྒྲིབ་
ཉམས་ཆག་ཉེས་ལྟུང་ཐམས་ཅད་བྱང་ཞིང་དག་བདུད་རྩིས་རྐང་མཐིལ་ནས་སྤྱི་གཙུག་གི་བར་
གང་བས་སྐུ་གསུང་ཐུགས་ཡེ་ཤེས་རྡོ་རྗེའི་བྱིན་རླབས་ཞུགས་གནས་ལུགས་རྫོགས་པ་ཆེན་པོའི་
དོན་མངོན་དུ་གྱུར་བར་བསམ་ལ། དམིགས་བསམ་སྤྲོས་པ་དང་བྲལ་བའི་ངང་ནས ཨཽ་
ཨཱཿ ཧཱུཾ་ཡིད་བཟླས་སམ་ངག་བཟླས་གང་རུང་བྱས་མཐར། བླ་མའི་ཐུགས་དང་རང་སེམས་
དབྱེར་མེད་བསྲེ་བཞིན་མཉམ་གཞག་ལ་གཙོ་ཆེར་བསླབ་པོ གོང་གི་གསོལ་འདེབས་ལས་རྙེད་
དཀའི་དལ་འབྱོར་ཞེས་པ་ནས་རང་ཆུས་རང་བརླག་མཁན་ཅེས་པའི་བར་ནི་ཁོ་བོ་རང་གི་རྒྱུད་
ཚོད་དང་འཚམས་པའི་སྨྲེ་སྔགས་གདུང་བའི་ཚིག་གིས་བླ་མའི་ཐུགས་རྗེ་བསྐུལ་ཕྱིར་དང་སྐལ་
མཉམ་གཞན་ལའང་ཕན་དུ་རེ་ནས་བྲིས་པ་ལགས་ཤིང་མི་འདྲ་བའི་ཁྱད་པར་ཉམས་ལེན་
གནད་དུ་ཐིངས་ཤིང་ལྟ་སྒོམ་མཐོན་པོའི་གང་ཟག་རྣམས་ཀྱིས་དེ་དག་བོར་ཏེ་གོང་འོག་སྦྲེལ་ནས་
བཏོན་ཀྱང་མི་འགལ་ལོ །
རྗེས་ལ་གསུམ་ལས། དང་པོ་དབང་བཞི་བླངས་ཤིང་ཐུགས་ཡིད་བསྲེ་པ་ནི། ཡིད་དད་
གུས་མོས་པས་རྒྱུད་བསྐུལ་པས། ཕ་བླ་མའི་གནས་གསུམ་ཡི་གེ་ལས འོད་ལྔ་ལྡན་རིམ་
དང་ཅིག་ཅར་འཕྲོས། ། མི་བདག་གི་གནས་གསུམ་ཐིམ་པའི་མོད། ། ལས་ཉོན་དང་བག་
ཆགས་ཤེས་སྒྲིབ་དག། གསང་གསུམ་དང་ཡེ་ཤེས་བྱིན་རླབས་ཞུགས། ། དབང་བཞི་ཐོབ་
ལམ་བཞིའི་སྣོད་དུ་གྱུར ། ལམ་གྱུར་གྱི་འབྲས་བུ་རིག་འཛིན་བཞིའི། གོ་འཕང་གི་ས་
བོན་རྒྱུད་ལ་བཞག། མཐར་སྐུ་བཞི་འཐོབ་པའི་སྐལ་ལྡན་གྱུར། ། ཅེས་ལུས་སེམས་ཁོང་
གློད་དེ། རིག་པ་རང་གནས་ཀྱི་ངབསམ་གཏན་ཡེངས་བསྒོམ་བྲལ་བའི་དོན་ལ་ཡུན་རིང་བར་
ངལ་གསོའོ །
གཉིས་པ་སླར་ཡང་འདོད་པའི་དོན་ལ་གསོལ་བ་གདབ་ཅིང་། འོད་གསལ་དུ་བསྡུ་བ་ནི།
ཀུན་མཁྱེན་རྒྱལ་བ་གཉིས་པ་ཀློང་ཆེན་པས་མཛད་པའི་བྱིན་རླབས་ཀྱི་ཚན་ཁ་ལྷག་པར་ཆེ་བ་ནི
366

བླ་སྒྲུབ་བྱིན་རླབས་འོད་ཟེར་འབུམ་གྱི་སྣང་བ
འདི་ལྟར། ན་མོ། རྩ་བ་དང་བརྒྱུད་པར་བཅས་པའི་བླ་མ་དམ་པ་རྣམས་དང་། ཡི་དམ་
དཀྱིལ་འཁོར་གྱི་ལྷ་ཚོགས་དཔའ་བོ་དང་རྣལ་འབྱོར་མའི་ཚོགས་ཁྱེད་རྣམས་ལ་མཁྱེན་པའི་ཡེ་
ཤེས བརྩེ་བའི་ཐུགས་རྗེ། མཛད་པའི་ཕྲིན་ལས། སྐྱོབ་པའི་ནུས་མཐུ། སྦྱིན་པའི་
དངོས་གྲུབ། འཕགས་པའི་བདེན་ཚིག་ལ་སོགས་པ་དཔག་ཏུ་མེད་པ་མངའ་བ་ལེགས་པས
བདག་ཅག་གིས་ཐར་བ་དམ་པའི་ཆོས་སྒྲུབ་པ་ལ་བར་དུ་གཅོད་པ་མི་འབྱུང་ཞིང་ལྟ་བ་དང་
སྒོམ་པ་དང་སྤྱོད་པ་ལ་སོགས་པ་རྣལ་འབྱོར་དུ་བྱ་བའི་ཡོན་ཏན་ཐམས་ཅད་གོང་ནས་གོང་
དུ་འཕེལ་ཏེ་མྱུར་དུ་བླ་ན་མེད་པའི་བྱང་ཆུབ་ཐོབ་པར་མཛད་དུ་གསོལ། ཚེ་འདི་ཉིད་དུའང་
ནད་དང་གདོན་དང་བགེགས་དང་བར་དུ་གཅོད་པ་ལ་སོགས་པ་དམ་པའི་ཆོས་སྒྲུབ་པ་ལ་རྐྱེན་ཕྱི་
ནང་གི་ཉེ་བར་འཚེ་བ་དང་གནོད་པ་ཐམས་ཅད་མི་འབྱུང་བར་མཛད་དུ་གསོལ། བཟའ་བ་
དང་། བཏུང་བ་དང་། གནས་དང་གོས་དང་། ལོངས་སྤྱོད་ལ་སོགས་པ་གང་གིས་
ཀྱང་བྲེལ་བ་དང་ཕོངས་པ་མེད་ཅིང་བདོག་པ་ཐམས་ཅད་ཀྱིས་བླ་མ་དང་རྣལ་འབྱོར་གྱི་དབང་
ཕྱུག་རྣམས་མཆོད་པ་ལ་ཡིད་བཞིན་གྱི་ནོར་བུ་ལྟར་ལྷུན་གྱིས་གྲུབ་པར་མཛད་དུ་གསོལ།
དཔའ་བོ་དང་རྣལ་འབྱོར་མའི་ཚོགས་རྣམས་འདུ་ཞིང་དངོས་གྲུབ་ཐམས་ཅད་ཆར་བཞིན་དུ་
འབབ་པས་འདོད་དགུའི་རེ་བ་ཐམས་ཅད་ཡིད་བཞིན་དུ་འགྲུབ་ཅིང་མཁའ་འགྲོ་དམ་ཅན་
རྒྱ་མཚོའི་ཚོགས་རྣམས་འདུ་བས་ཕྲིན་ལས་རྣམ་པ་བཞི་ལྷུན་གྱིས་གྲུབ་པར་མཛད་དུ་གསོལ།
རང་བཞིན་རྫོགས་པ་ཆེན་པོའི་དོན་མངོན་དུ་གྱུར་ནས་འབད་པ་དང་རྩོལ་བ་མེད་པར་ལུས་དང་
ངག་དང་ཡིད་ཀྱི་བྱ་བ་དང་། བརྗོད་པ་དང་སེམས་པ་དང་སྣང་བ་ཐམས་ཅད་ཆོས་ཉིད་ཀྱི་
རོལ་བར་ཤར་ཏེ། རྒྱུན་གྱི་ཏིང་ངེ་འཛིན་དང་མི་བརྗེད་པའི་གཟུངས་དང་། ཐོགས་པ་མེད་
པའི་ཤེས་རབ་དང་རྣམ་པར་གྲོལ་བའི་ཡེ་ཤེས་དང་ཆུ་བོ་ལྟ་བུའི་སྤོབས་པ་དང་རྡོ་
རྗེ་ལྟ་བུའི་ཚེ་དང་། ལྷུན་གྱིས་གྲུབ་པའི་ཕྲིན་ལས་དང་། བསམ་གྱིས་མི་ཁྱབ་པའི་སྟོབས་དང་
དཔག་ཏུ་མེད་པའི་རྫུ་འཕྲུལ་དང་། ཟད་མི་ཤེས་པའི་ཆོས་ཀྱི་མཛོད་དམ་པ་ལ་དབང་བསྒྱུར་
བར་མཛད་དུ་གསོལ། དེ་བཞིན་གཤེགས་པ་ཐམས་ཅད་ཀྱི་ཐུགས་ཀྱི་གསང་བ་བླ་ན་མེད་པ་
མངོན་དུ་གྱུར་ནས། །ཆོས་ཐམས་ཅད་རང་བཞིན་གྱིས་འོད་གསལ་བའི་དཀྱིལ་འཁོར་དུ་སྐུ་
དང་ཡེ་ཤེས་འདུ་འབྲལ་མེད་པའི་དབྱིངས་ལ་སྣང་བ་བཞིའི་དོན་མཐར་ཕྱིན་ཏེ་སྐྱེ་བ་དང་འཇུག་
པ་ལ་རང་དབང་ཐོབ་ནས། འཕོ་བ་ཆེན་པོའི་ལུས་འགྲུབ་པར་མཛད་དུ་གསོལ། དེ་ལྟར་མ་
གྱུར་གྱི་བར་དུ་ཡང་ཚེ་འདིའི་རྣམ་པར་གཡེང་བ་དང་འཇིག་རྟེན་ཆོས་བརྒྱད་ལ་སོགས་པ་ཚུལ་
བཞིན་མ་ཡིན་པའི་ཕྱོགས་སུ་སྐད་ཅིག་ཙམ་ཡང་མི་འབྲང་ཞིང་། བསླབ་པ་གསུམ་དང་མང་དུ་
ཐོས་པ་རྒྱ་མཚོའི་མཛོད་འཛིན་པས་བླ་མ་དམ་པ་རྣམས་མཉེས་པར་བགྱིད་ཅིང་ཟབ་པ་དང་རྒྱ་ཆེ་
367

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
བའི་ཆོས་ཀྱི་དེ་ཁོ་ན་ཉིད་རྟོགས་ནས་སྒྲུབ་པ་ལ་ནན་ཏན་སྙིང་བོར་བྱས་ཏེ། མཆོག་དང་ཐུན་
མོང་གི་དངོས་གྲུབ་ཐོབ་ནས་ཉིན་མཚན་རྟག་ཏུ་ཆོས་ཀྱིས་འདའ་ཞིང་བསྡུ་བ་བཞིས་སེམས་ཅན་
གྱི་དོན་བྱེད་པ་ལ་སྐྱོ་ངལ་དང་ཕྱོགས་རིས་མེད་པར་མཛད་དུ་གསོལ། འཆི་ཁར་ཡང་གནད་
གཅོད་ཀྱི་སྡུག་བསྔལ་དང་རྐྱེན་ངན་པས་མཚམས་སྦྱོར་བ་མེད་ཅིང་ཟབ་མོའི་དོན་མངོན་དུ་གྱུར་
ནས། དགའ་བ་དང་བཅས་སྤྲོ་བ་དང་བཅས་པས། བླ་མ་ཡི་དམ་མཁའ་འགྲོའི་ཚོགས་ཀྱིས
མདུན་བསུས་ནས་གདོད་མའི་དབྱིངས་སུ་ཁྲིད་ཅིང་ངོ་མཚར་བའི་ལྟས་དང་བཅས་པས་འགྲོ་བ་
ཐམས་ཅད་ཡོངས་སུ་འདུལ་བར་མཛད་དུ་གསོལ བར་དོར་ཡང་ཆོས་ཉིད་ཀྱི་དོན་མངོན་དུ་
གྱུར་ནས་སྲིད་པ་བར་དོའི་གཡང་ས་མི་མཐོང་ཞིང་ལྷུན་གྲུབ་རིན་པོ་ཆེའི་སྦུབས་ལ་བསྟན་པ་
མཐར་ཕྱིན་པར་མཛད་དུ་གསོལ། གལ་ཏེ་སྣང་བའི་སྤྱོད་ཡུལ་གཞན་དུ་གྱུར་ན་ཡང་འགྲོ་དྲུག་
འཁྲུལ་བའི་མངལ་སྒོ་བཅད་དེ་རང་བཞིན་སྤྲུལ་སྐུའི་ཞིང་ཁམས་བསྒྲོད་ནས་ཐོག་མའི་མགོན་པོ་
ཀུན་ཏུ་བཟང་བོ་དང་དབྱེར་མེད་པའི་ས་ལ་ལྷུན་གྱིས་གྲུབ་པར་མཛད་དུ་གསོལ། དགོངས་
སྤྱོད་རྒྱ་མཚོ་གདེང་དུ་མ་གྱུར་བས་སྲིད་པ་གཞན་དུ་ཕྱོགས་པར་གྱུར་ན་ཡང་། མཐོ་རིས་ཀྱི་
ཡོན་ཏན་ཁྱད་པར་ཅན་གྱི་ལུས་ཐོབ་ནས་སྐྱེས་མ་ཐག་ཏུ་ཆོས་དང་འཕྲད་དེ། ཚུལ་བཞིན་སྤྱོད་
པའི་རང་དབང་འབྱོར་བས་བླ་མ་དམ་པ་རྣམས་མཉེས་པར་བྱེད་ཅིང་། ཚུལ་ཁྲིམས་དང་ཏིང་
ངེ་འཛིན་དང་ཤེས་རབ་ཀྱི་ཕུང་པོ་ཡོངས་སུ་འཛིན་པས་ཆོས་ཀྱི་ཕུང་པོ་མཐའ་དག་རྗེས་སུ་སློབ་
ཅིང་། སྒྲུབ་པ་ལ་ནན་ནན་ཏན་སྙིང་བོར་བྱེད་པ་བླ་ན་མེད་པའི་བདུད་རྩི་ཐོབ་སྟེ། གསང་སྔགས་
ཀྱི་དམ་པ་དེ་ཁོ་ན་ཉིད་ཀྱི་དངོས་གྲུབ་བརྙེས་ནས་ཚེ་དེས་ཀུན་ཏུ་བཟང་བོ་བྱང་ཆུབ་མཆོག་གི་གོ་
འཕང་ཐོབ་པར་མཛད་དུ་གསོལ། ཞེས་གསོལ་བ་གདབ་ཅིང་རྫོགས་པ་ཆེན་པོའི་དོན་ལ་
མཉམ་པར་བཞག་གོ རྗེས་ལ། སྤྱི་གཙུག་གི་བླ་མ་རང་ལ་ཐིམ་སྟེ་བདག་དང་དབྱེར་མེད་
པའི་ངང་ལ་དར་ཅིག་བཞག དེས་ནི་ལྟ་དགོངས་དང་བྱིན་རླབས་དངོས་སུ་འཇུག་པའི་དགོས་
པ་ཡོད་དོ ། ཡང་བླ་མ་སྟེང་གི་ནམ་མཁར་བསམ་ལ། རང་ཉིད་འོད་ལྔའི་གོང་བུར་འབར་
བ་ཡར་འཕར། བླ་མའི་ཐུགས་ཀར་ཐིམ་པས་ཇེ་མཐོ་ཇེ་མཐོར་སོང་བ་ལས་རང་ཡལ་ཏེ་ཅི་ཡང་
ཡིད་ལ་མི་བྱེད་པའི་ངང་ལ་དར་ཅིག་བཞག་གོ། དེས་ནི་རིག་པའི་དྭངས་ཐོན་ནས་ཆོས་སྐུ་རང་
མལ་དུ་གནས། འཕོ་བའི་ལམ་བྱང་ནས་བར་དོའི་གཡང་ས་ཆོད་ལུས་རྒྱ་གྲོལ་བ་དང་རྣམ་པར་
གྲོལ་བ་དུས་མཉམ་དུ་བྱེད་དོ། ། གསུམ་པ་བསྔོ་བ་དང་སྨོན་ལམ་གྱིས་རྒྱས་གདབ་པ་ནི
རང་བཞིན་དག་པའི་དགེ་བ་འདིས། ། འཁོར་བ་ངན་སོང་དོང་སྤྲུགས་ཏེ། ། སྲིད་ན་
འགའ་ཡང་མི་གནས་པར། ཐམས་ཅད་སངས་རྒྱས་ཐོབ་པར་ཤོག། དཔལ་ལྡན་བླ་མའི་
རྣམ་པར་ཐར་པ་ལ། ། སྐད་ཅིག་ཙམ་ཡང་ལོག་ལྟ་མི་སྐྱེ་ཞིང་། ཇི་མཛད་ལེགས་པར་
- 368

བླ་སྒྲུབ་བྱིན་རླབས་འོད་ཟེར་འབུམ་གྱི་སྣང་བ།
མཐོང་པའི་མོས་གུས་ཀྱིས ། བླ་མའི་བྱིན་རླབས་སེམས་ལ་འཇུག་པར་ཤོག། སྐྱེ་བ་ཀུན་ཏུ་
ཡང་དག་བླ་མ་དང༌། འབྲལ་མེད་ཆོས་ཀྱི་དཔལ་ལ་ལོངས་སྤྱོད་ཅིང་། ། ས་དང་ལམ་གྱི་
ཡོན་ཏན་རབ་རྫོགས་ནས། ། རྡོ་རྗེ་འཆང་གི་གོ་འཕང་མྱུར་ཐོབ་ཤོག། བླ་མ་སྐུ་ཁམས་
བཟང་བར་གསོལ་བ་འདེབས མཆོག་སྤྲུལ་སྐུ་ཚེ་རིང་བར་གསོལ་བ་འདེབས། ། ཕྲིན་
ལས་དར་ཞིང་རྒྱས་པར་གསོལ་བ་འདེབས། ཕ་བླ་མ་དང་འབྲལ་བ་མེད་པར་བྱིན་གྱིས་
བརླབ་ཏུ་གསོལ། ། སངས་རྒྱས་བསྟན་པ་དར་ཞིང་རྒྱས་པར་ཤོག། སེམས་ཅན་ཐམས་ཅད་
བདེ་ཞིང་སྐྱིད་པར་ཤོག། ཉིན་དང་མཚན་དུ་ཆོས་ལ་སྤྱོད་པར་ཤོག བདག་གཞན་དོན་
གཉིས་ལྷུན་གྱིས་གྲུབ་པར་ཤོག། རྒྱལ་བའི་དཀྱིལ་འཁོར་བཟང་ཞིང་དགའ་བ་དེར། ། པདྨོ་
དམ་པ་ཤིན་ཏུ་མཛེས་ལས་སྐྱེས། ། སྣང་བ་མཐའ་ཡས་རྒྱལ་བས་མངོན་སུམ་དུ། ལུང་
བསྟན་པ་ཡང་བདག་གིས་དེར་ཐོབ་ཤོག། འབྱུང་བོ་གང་དག་ཕྱོགས་འདིར་ལྷགས་གྱུར་ཏེ
ས་འམ་འོན་ཏེ་བར་སྣང་འཁོད་ཀྱང་རུང་། སྐྱེ་དགུ་རྣམས་ལ་རྟག་ཏུ་བྱམས་བྱེད་ཅིང་། །
ཉིན་དང་མཚན་ཏུ་ཆོས་ལ་སྤྱོད་པར་ཤོག། ཉིན་མོ་བདེ་ལེགས་མཚན་བདེ་ལེགས། ། ཉི་
མའི་གུང་ཡང་བདེ་ལེགས་ཤིང་། ཉིན་མཚན་རྟག་ཏུ་བདེ་ལེགས་པའི དཀོན་མཆོག་
ཆོས་གསུམ་གྱིས་བཀྲ་ཤིས་ཤོག། སངས་རྒྱས་སྐུ་གསུམ་བརྙེས་པའི་བྱིན་རླབས་དང་།
ཉིད་མི་འགྱུར་བདེན་པའི་བྱིན་རླབས་དང་། ། དགེ་འདུན་མི་ཕྱེད་འདུན་པའི་བྱིན་རླབས་
ཀྱིས ། ཇི་ལྟར་བསྔོས་བཞིན་སྨོན་ལམ་འགྲུབ་པར་ཤོག། འདི་ནི་རང་གང་མོས་ཀྱི་བླ་མའི་
རྣལ་འབྱོར་དུ་བྱས་ཀྱང་ཆོག་པས་བླ་མ་རབ་བྱུང་བ་ཞིག་ཡིན་ན་གོང་གི སྐུ་མཐོང་བས་ཡིད་
འཕྲོག་མཛེས་འཛུམ་བརྗིད། མདོག་རབ་མཛེས་རྣམ་གསུམ་ཆོས་གོས་གསོལ། དབུ་སྡེ་
སྣོད་གསུམ་མཚན་པཎ་ཞྭ་མནབས ། ཞེས་ཚིག་ཕྲད་བསྒྱུར་ཀྱང་ཆོག་གོ།
སྨྲས་པ དེ་ལྟར་བླ་མ་སྒྲུབ་པའི་རིམ་པ་ནི། ། བྱིན་རླབས་འོད་ཟེར་འབུམ་གྱི་སྣང་བ་
འདི། ། སྐལ་བཟང་གདུལ་བྱའི་ཞིང་ས་གཤིན་པོ་ལ། ཉམས་རྟོགས་སྟོན་པ་པད་ཚལ་
རྒྱས་ཕྱིར་སྤྲོས། ། འདི་ན་ཚིག་དང་དོན་གྱི་གནས་རྣམས་ལ། ། མ་རྟོགས་རྨོངས་པའི་སྐྱོན་
ཆགས་གང་ལགས་པ། ། མཁས་དབང་མཁྱེན་ལྡན་རྣམས་ལ་བཟོད་པར་གསོལ། ། ལེགས་
པའི་ཆ་ཤས་ཅུང་ཟད་མཆིས་སྲིད་ན། ། འདིས་མཚོན་ཁ་བ་དུང་དང་ཀུནྡ་ལྟར། རབ་
དཀར་དུས་གསུམ་ལེགས་བྱས་དགེ་ཚོགས་རྒྱུན ། སྲས་བཅས་རྒྱལ་བས་ཡོངས་བསྔོ་དང་
འགྲོགས་ཏེ ། འགྲོ་རྣམས་རྫོགས་བྱང་ཐོབ་པའི་རྒྱུར་གྱུར་ཅིག དེའི་མཐུས་འགྲོ་བའི་བདེ་
སྐྱིད་འབྱུང་བའི་སྒོ། ། བཤད་སྒྲུབ་ཉི་ཟླའི་འོད་ཀྱི་སྣང་བ་ཡིས། འགྲོ་བློའི་མུན་པའི་དྲྭ་
བ་རབ་བཅིལ་ཏེ ། བསྟན་པའི་སྣང་བས་ཕྱོགས་ཀུན་འགེངས་གྱུར་ཅིག། བསྟན་འཛིན་
369

༄༅། །གཏེར་སྟོན་བླ་མ་འཇིགས་མེད་རྡོ་རྗེ་ད ་བོའི་གསུང་འབུམ
སྐྱེས་བུ་རྣམས་ཀྱང་ཞབས་པད་བརྟན། ། ཐུགས་ཀྱི་བཞེ བཞིན་འགྲུབ་པ་དང་། །
རྒྱལ་ཁམས་ཀུན་ཏུ་མི་ཤེས་མཚན་མ་ཞི། ། བདེ་སྐྱིད་རྫོགས་ལྡན་དཔལ་གྱིས་འབྱོར་གྱུར་ཅིག
བདག་ཀྱང་དེང་ནས་ཚེ་རབས་ཐམས་ཅད་དུ། ། ཀུན་མཁྱེན་ཡབ་སྲས་བརྒྱུད་པས་རྗེས་
བཟུང་སྟེ། ། མ་རྒན་འགྲོ་བ་ཀུན་གྱི་གཡོག་བགྱིད་ཅིང༌། ། རྒྱལ་བའི་འཕྲིན་ལས་སྒྲུབ་པའི་
མཐུ་ཐོབ་ཤོག།
ཅེས་བླ་མ་སྒྲུབ་པའི་རིམ་པ་བྱིན་རླབས་འོད་ཟེར་འབུམ་གྱི་སྣང་བ་ཞེས་བྱ་བ་འདི་ནི གཏེར་ཆེན་བླ་མ་
མཆོག་གི་ཡང་སྤྲུལ་འཇིགས་མེད་ཡེ་ཤེས་རྡོ་རྗེ་དང་སྤྲུལ་སྐུ་ཀུན་བཟང་བྱང་ཆུབ་དཔལ་ལྡན། སྤྲུལ་སྐུ་
དཀོན་མཆོག་ཆོས་ཀྱི་བློ་གྲོས། ཁྱབ་བརྡལ་ལྷུན་འབྱམ གང་ཤར་རང་གྲོལ མ་བཅོས་ཡེ་གྲོལ། ཨ་ཁུ་
བློ་བརྟན འཕེལ་རྒྱས བསམ་འགྲུབ། བསྟན་འཕེལ དཔལ་ལྡན་སོགས་རང་གི་སློབ་འབངས་སུ་
གཏོགས་པ་དུ་མས དར་བཅས་ནན་བསྐུལ་ངོར་རང་ངོ་ནས་ལུང་རྟོགས་ཡོན་ཏན་གྱི་འབྱོར་པས་དབུལ་
ཞིང་ཕོངས་ནའང ཀུན་མཁྱེན་བླ་མ་ཡབ་སྲས་ལ་དད་པའི་སློང་ཕོར་ཐོགས་པའི་སྤྲང་རྒན་སྔགས་པའི་
གཟུགས་བརྙན་འཆང་བ འཇིགས་མེད་རྡོ་རྗེ་དཔའ་བོའ མ་མིང་གཞན་པདྨ་འོད་གསལ་རྡོ་རྗེ་རྩལ་དུ་འབོད་
པས་བྲིས་པས་བླ་མ་སངས་རྒྱས་སུ་མཐོང་བའི་མོས་གུས་ཀྱིས་དགོངས་རྒྱུད་རྟོགས་པའི་ཕ་ཕོགས་ཐོབ་པའི་རྒྱུར་
གྱུར་ཅིག་གུ
370

བྱང་ཆུབ་སེམས་བསྐྱེད་པའི་ཆོ་ག་ཐེག་ཆེན་ལམ་གྱི་འཇུག་ངོགས
༄༅། །བྱང་ཆུབ་སེམས་བསྐྱེད་པའི་ཆོ་ག་ཐེག་ཆེན་ལམ་གྱི་
འཇུག་ངོགས་ཞེས་བྱ་བ་བཞུགས་སོ། །
ཕྱོགས་བཅུའི་རྒྱལ་སྲས་དང་བཅས་པ་རྣམས་དང་དྲིན་ཅན་རྩ་བའི་བླ་མ་རིན་པོ་ཆེའི་
ཞབས་ལ་སྒོ་གསུམ་གུས་པ་ཆེན་པོས་ཕྱག་འཚལ་ལོ།
སེམས་བསྐྱེད་ཀྱི་ཆོ་ག་རྒྱུན་གྱི་ཉམས་ལེན་བྱ་བ་ལ་སྦྱོར་དངོས་རྗེས་གསུམ་ལས། དང་པོ་
ཁྱད་པར་བཞི་ལྡན་གྱི་སྔོན་འགྲོ་ལ་བཞི་ལས
དང་པོ་ཡུལ་ཁྱད་པར་ཅན་ལ་ཕྱག་འཚལ་ཞིང་གསོལ་བ་འདེབས་པ་ནི། རྒྱལ་བ་སྲས་
དང་བཅས་པ་ཀུན་ཏུ་ཐོགས་པ་མེད་པའི་མཁྱེན་ལྡན་རྣམས་མཐའ་ཡས་པའི་འགྲོ་ལ་གཟིགས་པ་
དུས་ཡོལ་པ་མེད་པ་ལ་དད་གུས་དང་བྱང་ཆུབ་ཀྱི་སེམས་རིན་པོ་ཆེ་ལ་མོས་འདུན་དང་བཅས
ངན་འགྲོའི་ལམ་ནི་ཟློག་བགྱིད་ཅིང༌། མཐོ་རིས་ལམ་ནི་རབ་སྟོན་པ། ། རྒ་ཤི་མེད་པར་
འདྲེན་བགྱིད་པའི། བྱང་ཆུབ་སེམས་ལ་ཕྱག་འཚལ་ལོ། ། ན་མོ་སྟོན་པ་བླ་མེད་སངས་
རྒྱས་རིན་པོ་ཆེ། སོགས་ནས་ཕྱག་འཚལ་ལོ། ། དམིགས་མེད་ཆོས་ཀྱི་སྐུ་ལ་ཕྱག་འཚལ་
ལོ ལོངས་སྤྱོད་རྫོགས་པའི་སྐུ་ལ་ཕྱག་འཚལ་ལོ། ། ཅིར་ཡང་སྤྲུལ་བའི་སྐུ་ལ་ཕྱག་འཚལ་
ལོ། མི་འགྱུར་རྡོ་རྗེ་སྐུ་ལ་ཕྱག་འཚལ་ལོ། ། མངོན་པར་བྱང་ཆུབ་སྐུ་ལ་ཕྱག་འཚལ་ལོ།
དུས་གསུམ་རྒྱལ་བ་རྣམས་ཀྱིས་བསྒྲུབ་པ་ཡི ཚོགས་གཉིས་རྫོགས་ནས་ཡོན་ཏན་མཐར་
ཕྱིན་པ ། སྐུ་དང་ཡེ་ཤེས་ཚོགས་ལ་ཕྱག་འཚལ་ལོ། ། དཀོན་མཆོག་གསུམ་ལ་ཕྱག་འཚལ་
ལོ ། ན་མོ་མཉྫུ་ཤྲི་ཡེ། ན་མཿསུ་ཤྲི་ཡེ། ན་མོ་ཨུཏྟ་མ་ཤྲི་ཡེ་སྭཱ་ཧཱ། ཞེས་ཕྱག་འཚལ་
བའི་གཟུངས་ལན་གསུམ། དེ་ནས་ཚིག་བདུན་གསོལ་འདེབས་དང་། བླ་མ་བརྒྱུད་པའི་
གསོལ་འདེབས་འདོན།
གཉིས་པ་གདམས་ངག་ཁྱད་པར་ཅན་གྱི་བློ་སྦྱོང་བ་ནི། སྲིད་པའི་མཐའ་ལ་སྐྱོ་ཇབ་
བསྐྱེད ། ཞི་བའི་མཐའ་ལ་ཞེན་པ་དགག མཐའ་གཉིས་སྤངས་པའི་བྱང་ཆུབ་ཀྱི།
ལམ་ལ་སྤྲོ་བ་བསྐྱེད་པར་བྱ་དགོས་སོ།
371 —

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
གསུམ་པ་ཐབས་ཁྱད་པར་ཅན་གྱིས་ཚོགས་བསགས་པ་ལ་རྣམ་གྲངས་བདུན་ལས དང་
པོ་སྐྱབས་སུ་འགྲོ་བ་ནི། སངས་རྒྱས་ཆོས་དང་ཚོགས་ཀྱི + + + ཤོག། ལན་གསུམ།
གཉིས་པ་ཚད་མེད་པ་བཞི་བསྒོམ་པ་ནི། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་+
++ ཅིག། ལན་གསུམ། གསུམ་པ་ཚོགས་ཞིང་སྤྱན་འདྲེན་པ་ནི། མ་ལུས་སེམས་ཅན་
ཀུན་གྱི+++ གསོལ། བཞི་བ་ས་གཞི་བྱིན་གྱིས་རློབ་པ་ནི། ཐམས་ཅད་དུ་ནི་ས་གཞི་དག
གསེག+++ ཅིག། ལྔ་བ་མཆོད་རྫས་བྱིན་གྱིས་རློབ་པ་ནི། ཨོཾ་ཧཱུྃ་ཏྲཾ་ཧྲཱིཿ ཨཱཿ ལྷ་རྫས་
དང་ཏིང་ངེ་འཛིན་ལས་གྲུབ་པའི་ཕྱི་ནང་གསང་བའི་མཆོད་སྤྲིན་ངོ་བོ་ཡེ་ཤེས་ཀྱི་བདུད་རྩི་ལ་
རྣམ་པ་འདོད་ཡོན་གྱི་སྤྲིན་ཕུང་ཟད་མི་ཤེས་པ་ཀུན་ཏུ་བཟང་པོའི་མཆོད་པའི་རྣམ་རོལ་དུ་རྒྱས་
པར་གྱུར་ཅིག ན་མཿསརྦ་ཏ་ཐཱ+++ སོགས་དང་མཆོད་སྤྲིན་གྱི་གཟུངས། ཨོཾ་ན་མོ་བྷ་
ག་ཝ་ཏེ་བཛྲ་སྰ་ར་བྲ་མརྟ་ནེ། ཏ་ཐཱ་ག་ཏཱ་ཡ་ཨརྷ་ཏེ སཾ་མྱག་སཾ་བུད་དྷཱ་ཡ། ཏདྱ་ཐཱ ཨོཾ་
བཛྲ་བཛྲ མ་ཧཱ་བཛྲ མ་ཧཱ་ཏེ་ཛ་བཛྲ། མ་ཧཱ་བིདྱཱ་བཛྲ། མ་ཧཱ་བོ་དྷི་ཙིཏྟ་བཛེ། མ་ཧཱ་
བོ་དྷི་མཎྜོ་བ་སཾ་ཀྲ་མ་ཎ་བཛྲ་སརྦ་ཀརྨ་ཨཱ་ཝ་ར་ཎ་བི་ཤོ་དྷ་ན་བཛྲ་སྭཱ་ཧཱ། འདོན། རྒྱས་པར་སྤྲོ་
ན། དཀོན་མཆོག་གསུམ་གྱི་སོགས་ས་གཞི་བྱིན་རློབ་དང་། ཕུན་སུམ་ཚོགས་པའི་ཞིང་འདི་
དག་སོགས མཆོད་རྫས་བྱིན་བརླབ་ཀྱང་འདོན། དྲུག་པ་དཀོན་མཆོག་གསུམ་གྱི་ཡོན་ཏན་
རྗེས་སུ་དྲན་པར་བྱ་བ་ནི། ཐམས་ཅད་མཁྱེན་པ་ལ་ཕྱག་འཚལ་ལོ། ། འདི་ལྟར་སངས་རྒྱས་
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་བུ་
འདུལ་བའི་ཁ་ལོ་བསྒྱུར་པ། བླ་ན་མེད་པ་ལྷ་དང་། མི་རྣམས་ཀྱི་སྟོན་པ་སངས་རྒྱས་བཅོམ་
ལྡན་འདས་སོ། ། དེ་བཞིན་གཤེགས་པ་དེ་ནི་བསོད་ནམས་དག་གི་རྒྱུ་མཐུན་པར་དགེ་བའི་རྩ་
བ་རྣམས་ཆུད་མི་ཟ་བ། བཟོད་པ་དག་གིས་རབ་ཏུ་བརྒྱན་པ། བསོད་ནམས་ཀྱི་གཏེར་
རྣམས་ཀྱི་གཞི། དཔེ་བྱད་བཟང་པོ་རྣམས་ཀྱིས་སྤྲས་པ། མཚན་རྣམས་ཀྱི་མེ་ཏོག་རྒྱས་པ
སྤྱོད་ཡུལ་རན་པར་མཐུན་པ། མཐོང་ན་མི་མཐུན་པ་མེད་པ། དད་པས་མོས་པ་རྣམས་ལ་
མངོན་པར་དགའ་བ། ཤེས་རབ་ཟིལ་གྱིས་མི་ནོན་པ། སྟོབས་རྣམས་ལ་བརྫི་བ་མེད་པ།
སེམས་ཅན་ཐམས་ཅད་ཀྱི་སྟོན་པ། བྱང་ཆུབ་སེམས་དཔའ་རྣམས་ཀྱི་ཡབ། འཕགས་པའི་
གང་ཟག་རྣམས་ཀྱི་རྒྱལ་བོ། མྱ་ངན་ལས་འདས་པའི་གྲོང་ཁྱེར་དུ་འགྲོ་བ་རྣམས་ཀྱི་དེད་དཔོན
ཡེ་ཤེས་དཔག་ཏུ་མེད་པ། སྤོབས་པ་བསམ་གྱིས་མི་ཁྱབ་པ། གསུང་རྣམ་པར་དག་པ
དབྱངས་སྙན་པ། སྐུ་བྱད་བལྟ་བས་ཆོག་མི་ཤེས་པ། སྐུ་མཚུངས་པ་མེད་པ། འདོད་པ་
དག་གིས་མ་གོས་པ། གཟུགས་དག་གིས་ཉེ་བར་མ་གོས་པ། གཟུགས་མེད་པ་དག་དང་མ་
- 372 —

བྱང་ཆུབ་སེམས་བསྐྱེད་པའི་ཆོ་ག་ཐེག་ཆེན་ལམ་གྱི་འཇུག་ངོགས
འདྲེས་པ། སྡུག་བསྔལ་དག་ལས་རྣམ་པར་གྲོལ་བ། ཕུང་པོ་དག་ལས་རབ་ཏུ་རྣམ་པར་གྲོལ་
བ ཁམས་རྣམས་དང་མི་ལྡན་པ། སྐྱེ་མཆེད་རྣམས་བསྡམ་པ། མདུད་པ་རྣམས་ཤིན་ཏུ་
བཅད་པ ཡོངས་སུ་གདུང་བ་དག་ལས་རྣམ་པར་གྲོལ་བ། སྲིད་པ་ལས་གྲོལ་བ། ཆུ་བོ་
ལས་བརྒལ་པ། ཡེ་ཤེས་ཡོངས་སུ་རྫོགས་པ། འདས་པ་དང་མ་བྱོན་པ་ད་ལྟར་བྱུང་བའི་
སངས་རྒྱས་བཅོམ་ལྡན་འདས་རྣམས་ཀྱི་ཡེ་ཤེས་ལ་གནས་པ མྱ་ངན་ལས་འདས་བ་ལ་མི་
གནས་པ། ཡང་དག་པ་ཉིད་ཀྱི་མཐའ་ལ་གནས་པ སེམས་ཅན་ཐམས་ཅད་ལ་གཟིགས་པའི་
ས་ལ་བཞུགས་པ་སྟེ་འདི་དག་ནི་སངས་རྒྱས་བཅོམ་ལྡན་འདས་ཀྱི་སྐུ་ཆེ་བའི་ཡོན་ཏན་ཡང་དག་
པ་རྣམས་སོ དམ་པའི་ཆོས་ནི་ཐོག་མར་དགེ་བ། བར་དུ་དགེ་བ ཐ་མར་དགེ་བ
དོན་བཟང་བོ། ཚིག་འབྲུ་བཟང་བོ། མ་འདྲེས་པ། ཡོངས་སུ་རྫོགས་པ། ཡོངས་སུ་དག་
པ། ཡོངས་སུ་བྱང་བ་བཅོམ་ལྡན་འདས་ཀྱིས་ཆོས་ལེགས་པར་གསུངས་པ། ཡང་དག་པར་
མཐོང་བ། ནད་མེད་པ། དུས་ཆད་མེད་པ། ཉེ་བར་སྟོན་ལ། འདི་མཐོང་བ་ལ་དོན་ཡོད་པ།
མཁས་བ་རྣམས་ཀྱི་སོ་སོ་རང་གིས་རིག་པར་བྱ་བ། བཅོམ་ལྡན་འདས་ཀྱིས་གསུངས་བའི་ཆོས་
འདུལ་བ་ལ་ལེགས་པར་སྟོན་པ། ངེས་པར་འབྱུང་བ། རྫོགས་པའི་བྱང་ཆུབ་ཏུ་འགྲོ་བར་
བྱེད་པ། མི་མཐུན་པ་མེད་ཅིང་། འདུས་པ་དང་ལྡན་པ། བརྟེན་པ་ཡོད་པ་རྒྱུ་བ་བཅད་
པའོ། ། ཐེག་པ་ཆེན་པོའི་དགེ་འདུན་ནི་ལེགས་པར་ཞུགས་པ། རིགས་པར་ཞུགས་པ།
དྲང་བོར་ཞུགས་པ། མཐུན་པར་ཞུགས་པ ཐལ་མོ་སྦྱར་བའི་འོས་སུ་གྱུར་བ། ཕྱག་བྱ་
བའི་འོས་སུ་གྱུར་བ། བསོད་ནམས་ཀྱི་དཔལ་གྱི་ཞིང་ཡོན་ཡོངས་སུ་སྦྱོང་བ་ཆེན་པོ
སྦྱིན་པའི་གནས་སུ་གྱུར་བ། ཀུན་ཏུ་ཡང་སྦྱིན་པའི་གནས་སུ་གྱུར་བ་ཆེན་པོའོ། ། བདུན་པ་
ཚོགས་བསགས་དངོས་ནི། ཇི་སྙིད་སུ་དག་ཕྱོགས་བཅུའི་འཇིག་རྟེན་ན། དུས་གསུམ་སོགས་
ནས། དེ་དག་ལ་ནི་མཆོད་པར་བགྱི། ཞིང་ཁམས་འབུལ་པར་ཞུ། ཨོྃ བཛྲ་བྷུ་མི་སོགས་
ནས དཔལ་ལྡན་བླ་མ་དམ་པ་རྣམས་དང་ཕྱོགས་བཅུའི་རྒྱལ་བ་སྲས་དང་བཅས་པ་རྣམས་ཀྱི་
དྲུང་དུ་ཐེག་པ་ཆེན་པོ་བྱང་ཆུབ་མཆོག་ཏུ་སེམས་བསྐྱེད་པའི་ཡོན་དུ་དབུལ་བར་བགྱིའོ། །
ཐུགས་རྗེ་འགྲོ་བའི་དོན་དུ་བཞེས་སུ་གསོལ། བཞེས་ནས་བྱིན་གྱིས་བརླབ་ཏུ་གསོལ། གཞན་
ཡང་མཎྜལ་ཅི་རིགས་བརྗོད། མཆོད་པ་གང་རྣམས་བླ་མེད་སོགས་ནས། ། རྫོགས་པའི་བྱང་
ཆུབ་ཕྱིར་བསྔོའོ། །
བཞི་བ་རྟེན་ཁྱད་པར་ཅན་ལ་སྐྱབས་སུ་འགྲོ་བ་ནི་ཐེག་ཆེན་བྱང་ཆུབ་སེམས་དཔའི་སྡོམ་
པའི་གཞི་རྟེན་ཐུན་མོང་མ་ཡིན་པའི་ཁྱད་པར་གསུམ་ལྡན་གྱི་སྐྱབས་སུ་འགྲོ་བ་འོག་ཏུ་འབྱུང་ལ
གཉིས་པ་སེམས་བསྐྱེད་པ་དངོས་ལ་བློ་སྦྱོང་བ་དང་དམ་བཅའ་བ་གཉིས་ལས། དང་པོ་ཚད་
373-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
མེད་བཞིས་བློ་སྦྱང་བ་ནི བྱང་ཆུབ་སེམས་ཀྱི་དངོས་རྒྱུ་མེད་དུ་མི་རུང་ཡིན་པས་ལེགས་པར་
བསྒོམས་ནས གཉིས་པ་དམ་བཅའ་བ་ལ་དགོངས་སུ་གསོལ་བ་ལན་གསུམ་གྱིས་སད་པར་བྱ་
བ་ནི། ཕྱོགས་བཅུ་ན་བཞུགས་པའི་སངས་རྒྱས་བཅོམ་ལྡན་འདས་ཐམས་ཅད་དང་ས་བཅུ་ལ་
གནས་པ། བྱང་ཆུབ་སེམས་དཔའ་སེམས་དཔའ་ཆེན་པོ་ཐམས་ཅད་དང་བླ་མ་རྡོ་རྗེ་འའཛིན་པ་
ཆེན་པོ་རྣམས་བདག་ལ་དགོངས་སུ་གསོལ། སྐྱབས་གསུམ་སྔོན་དུ་འགྲོ་བས་དངོས་གཞི་སྨོན་
འཇུག་སྟབས་གཅིག་ཏུ་བླང་བ་ནི། བྱང་ཆུབ་སྙིང་བོར་མཆིས་ཀྱི་བར། སངས་རྒྱས་
རྣམས་ལ་སྐྱབས་སུ་མཆི ། ཆོས་དང་བྱང་ཆུབ་སེམས་དཔའ་ཡི ཚོགས་ལའང་དེ་
བཞིན་སྐྱབས་སུ་མཆི། ། ཇི་ལྟར་སྔོན་གྱི་བདེ་གཤེགས་ཀྱིས ། བྱང་ཆུབ་ཐུགས་ནི་བསྐྱེད་
པ་དང་། ། བྱང་ཆུབ་སེམས་དཔའི་བསླབ་པ་ལ། ། དེ་དག་རིམ་བཞིན་གནས་པ་ལྟར།
བདག་ཀྱང་འགྲོ་ལ་ཕན་དོན་དུ། ། བྱང་ཆུབ་སེམས་ནི་བསྐྱེད་བགྱི་ཞིང་། དེ་བཞིན་དུ་
ནི་བསླབ་པ་ལ། རིམ་པ་བཞིན་དུ་བསླབ་པར་བགྱི ། ལན་གསུམ། གསུམ་པ་རྗེས་ཀྱི་
རིམ་པ་ལ་གསུམ་ལས། དང་པོ་རང་དགའ་བ་བསྒོམ་པ་ནི། དེང་དུས་བདག་ཚེ་འབྲས་བུ་
ཡོད། མི་ཡི་སྲིད་པ་ལེགས་པར་ཐོབ། ། དེ་རིང་སངས་རྒྱས་རིགས་སུ་སྐྱེས། སངས་
རྒྱས་སྲས་སུ་ད་གྱུར་ཏོ། ། ད་ནི་བདག་གིས་ཅི་ནས་ཀྱང་། ། རིགས་དང་མཐུན་པའི་ལས་
བརྩམས་ཏེ། ། སྐྱོན་མེད་བཙུན་པའི་རིགས་འདི་ལ། ། རྙོགས་པར་མི་འགྱུར་དེ་ལྟར་བྱ།
ལོང་བས་ཕྱག་དར་ཕུང་བོ་ལས། ། ཇི་ལྟར་རིན་ཆེན་རྙེད་པ་ལྟར། ། དེ་བཞིན་ཇི་ཞིག་
ལྟར་སྟེས་ནས། ། བྱང་ཆུབ་སེམས་ནི་བདག་ལ་སྐྱེས། ། གཉིས་པ་གཞན་དགའ་བ་བསྒོམ་
དུ་གཞུག་པ་ནི། བདག་གིས་དེ་རིང་སྐྱོབ་པ་ཐམས་ཅད་ཀྱི། ། སྤྱན་སྔར་འགྲོ་བ་བདེ་
གཤེགས་ཉིད་དང་ནི། ། བར་དུ་དེ་ལ་མགྲོན་ཏུ་བོས་ཟིན་གྱིས།
ལྷ་དང་ལྷ་མིན་ལ་
སོགས་དགའ་བར་གྱིས། ། གསུམ་པ་སྨོན་ལམ་གདབ་པ་ནི བྱང་ཆུབ་སེམས་མཆོག་རིན་
པོ་ཆེ མ་སྐྱེས་པ+++ འཕེལ་བར་ཤོག། བྱང་ཆུབ་སེམས་དང་མི་འབྲལ+++
སྤངས་པར་ཤོག། བྱང་ཆུབ་སེམས་དཔའ་རྣམས་ཀྱིས+++འབྱོར་ཤོག། སེམས་ཅན་
ཐམས་ཅད་བདེ་དང་ལྡན་གྱུར་ཅིག། ངན་འགྲོ་ཐམས་ཅད + + +འགྲུབ་གྱུར་ཅིག།
བདེ་གཤེགས་སྲས་བཅས་ཀུན་གྱི་ཐུགས་བསྐྱེད་དང་མཛད་པ་སྨོན་ལམ་མཁྱེན་བརྩེ་ནུས་
པའི་མཐུ། ། བླ་མེད་ཡེ་ཤེས་སྒྱུ་འཕྲུལ་ཅི་འདྲ་བ། དེ་འདྲ་ཁོ་ན་བདག་སོགས་འགྱུར་
བར་ཤོག། ཅེས་བཟང་སྤྱོད་བསྔོ་སྨོན་གང་ཤེས་འདོན། དེ་ལྟར་བྱང་ཆུབ་མཆོག་ཏུ་སེམས་
བསྐྱེད་པ་ནི རྒྱལ་བ་སྲས་དང་བཅས་པའི་གཤེགས་ཤུལ ཕན་བདེ་མ་ལུས་པའི་འབྱུང་
གནས་ཡིན་པས། ཕན་ཡོན་ཚད་མེད་དེ། རྒྱས་པར་སངས་རྒྱས་ཕལ་བོ་ཆེར་དཔེ་ཉིས་བརྒྱ་
374-

བྱང་ཆུབ་སེམས་བསྐྱེད་པའི་ཆོ་ག་ཐེག་ཆེན་ལམ་གྱི་འཇུག་ངོགས།
དང་བཞི་བཅུས་བསྟན་པ་དང་མདོར་བསྡུ་ན་མིང་དོན་གནས་འགྱུར་བ་དང་མི་དགེ་
བའི་གཉེན་པོ་བྱེད་པ། དགེ་འབྲས་གོང་འཕེལ་དུ་འགྲོ་བ། ངན་སོང་གི་སྒོ་གཅོད་པ།
རྫོགས་པའི་བྱང་ཆུབ་ཐོབ་པའོ།། དེ་ལྟ་བུའི་བྱང་ཆུབ་ཀྱི་སེམས་ཡིད་བཞིན་གྱི་ནོར་བུ་རིན་
པོ་ཆེ་དེ་ཉིད་བསྐྱེད་པ་ཙམ་དུ་མ་ཟད་སྐྱེ་བའི་ཐབས་ལ་སྒོ་དུ་མ་ནས་སློབ་དགོས་ཏེ། ཡོན་ཏན་
རིན་པོ་ཆེའི་མཛོད་ལས། ཇི་ལྟར་ས་བོན་ས་ལ་ལྷུང་བ་ལྟར། ། སེམས་མཆོག་བསྐྱེད་པ་མི་
གཙོ་སྐྱེས་པ་གཙོ། ། ཞེས་གསུངས་པ་ལྟར བྱང་ཆུབ་ཀྱི་སེམས་རྒྱུད་ལ་སྐྱེ་བར་བྱེད་པའི་
མན་ངག་ནི། གཉིས་ལས། སངས་རྒྱས་ཕལ་བོ་ཆེའི་དགོངས་པ་བཞིན་དཔལ་མགོན་་་་་
འཕགས་པ་ཀླུ་སྒྲུབ་དང་རྒྱལ་སྲས་ཆེན་པོ་ཞི་བ་ལྷའི་གཞུང་ལུགས་རྣམས་སུ བདག་གཅེས་
འཛིན་གྱི་སྐྱོན་དང་གཞན་གཅེས་འཛིན་གྱི་ཡོན་ཏན་རིག་པར་བྱས་ནས་སེམས་ཅན་རྣམས་
ལ་གནས་སྐབས་དང་མཐར་ཐུག་ཀུན་ཏུ་ཕན་འདོགས་ལུགས་བསམ་སྟེ་ཡིད་འོང་གི་བྱམས་པ་
བསྐྱེད་ཚུལ་དང་ཤེར་ཕྱིན་གྱི་མདོ་དང་བྱང་ཆུབ་སེམས་དཔའི་སྡེ་སྣོད་ཀྱི་མདོ་སོགས་
ལས་གསུངས་པ་ལྟར། འཕགས་པ་ཐོགས་མེད་དང་ཙནྡྲ་གོ་མི དཱི་བམ་ཀ་ར་སོགས་ཀྱིས་
སེམས་ཅན་མར་ཤེས་ཤིང་དྲིན་དྲན་པ་དྲིན་གཟོ་འདོད་ཀྱི་བསམ་པས་ཡིད་འོང་གི་བྱམས་སྐྱེད་
ཚུལ་གཉིས་ལས་གང་ལྟར་ཡང་ཡིད་འོང་གི་བྱམས་པ། བརྩེ་བའི་སྙིང་རྗེ། ལྷག་བསམ་
རྣམ་དག རང་འབྲས་བླ་མེད་རྣམས་གཉིས་ཀའི་ཐུན་མོང་ཡིན་ལ ཚུལ་གང་ལྟར་ཡང་ཡིད་
འགྱུར་གྱི་མྱོང་བ་ཐོན་ངེས་སུ་བསྒོམ་པ་གལ་ཆེའོ། ། དེ་ལྟར་བྱང་ཆུབ་ཏུ་སེམས་བསྐྱེད་ནས
བསླབ་པའི་གནས་ལ་མི་སྤྲོ་བས། ཕྱོགས་བཅུའི་རྒྱལ་བ་སྲས་དང་བཅས་པ་དང་ཁམས་གསུམ་
གྱི་སེམས་ཅན་ཐམས་ཅད་བསླུས་པར་འགྱུར་བའི་ཉེས་པ་ཚད་མེད་པས་བྱང་ཆུབ་སེམས་དཔའི་
སྤྱོད་པ་རླབས་པོ་ཆེ་ལ་སྒྱིད་ལུག་དང་ཞུམ་པ་སྤངས་ནས་སློབ་དགོས་ཏེ། སྤྱོད་འཇུག་ལས
རྒྱལ་སྲས་རྣམས་ཀྱིས་མི་སློབ་པའི ། དངོས་ཏེ་གང་ཡང་ཡོད་མ་ཡིན། ། དེ་ལྟར་གནས་
པའི་མཁས་པ་ལ། ། —བསོད་ནམས་མི་འགྱུར་གང་ཡང་མེད། ཅེས་པས་བྱང་ཆུབ་སེམས་
དཔའ་ཆེན་པོ་རྣམས་ཀྱི་མཛད་སྤྱོད་ལ་མུ་མཐའ་ཚད་གཟུང་མེད་ཅིང་རྣམ་པར་ཐར་པ་ལ་མཐའ་
ཡས་པས། བསྡུ་ན་རྣམ་པ་གསུམ་སྟེ། ཉེས་སྤྱོད་སྡོམ་པའི་ཚུལ་ཁྲིམས་། དགེ་བ་ཆོས་སྡུད་
ཀྱི་ཚུལ་ཁྲིམས། སེམས་ཅན་དོན་བྱེད་ཀྱི་ཚུལ་ཁྲིམས་སོ། དེ་དག་གི་ཚུལ་སྤྱོད་འཇུག་
སོགས་ལས་ཤེས་པར་བྱས་ནས བློ་རིམ་དང་འཚམས་པས ཚོགས་ལམ་པས་ཉེས་སྤྱོད་སྡོམ་
པ་དང་། སྦྱོར་ལམ་པས་དགེ་པ་ཆོས་སྡུད་དང་མཐོང་ལམ་ཡན་ཆད་དུ་སེམས་ཅན་དོན་བྱེད་ཀྱི་
ཚུལ་ཁྲིམས་ལ་གཙོ་བོར་སློབ་དགོས་པས་བསྲུང་བྱ་བསླབ་པའི་གནས་དེ་དག་སྲུང་བྱེད་ཀྱི་ཐབས་
ནི་བླང་དོར་གྱི་གནས་མི་བརྗེད་པའི་དྲན་པ་དང་སྒོ་གསུམ་གྱི་སྐྱོན་ཡོན་རྟོག་པའི་ཤེས་བཞིན་དང་
375-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ལྡན་པས་ཅི་ནུས་སུ་ཉམས་སུ་བླངས་ཤིང་མི་ནུས་པ་རྣམས་སྨོན་པའི་ཡུལ་དུ་བྱ་དགོས་ལ།
དེ་ཡང་མི་ཤེས་པ་དང་། མ་གུས་པ་དང་། བག་མེད་པ་དང་ཉོན་མོངས་མང་བ་སྟེ་ལྟུང་
བ་འབྱུང་བའི་སྒོའ མ་རྒྱུ་བཞིའི་དབང་གིས་ཉེས་ལྟུང་བྱུང་ན་དེ་མ་ཐག་ཕྱིར་བཅོས་ལ་འབད་
དགོས་པས དེ་ཡང་དབང་བོ་རབ་ཀྱིས་སྡིག་ལྟུང་རང་བཞིན་མེད་པའི་དོན་ལ་དོན་ལ་མཉམ་པར་
བཞག འབྲིང་གིས་རིགས་སྔགས་ཀྱི་ལྷ་ལ་གསོལ་བ་བཏབ་སྟེ་ལྟུང་བ་ལས་ལྡང་ཐ་མས་
ཀྱང་ཕུང་བོ་གསུམ་པའི་མདོ་སོགས་ལ་བསྟེན་ནས་གཉེན་པོ་སྟོབས་བཞི་ཚངས་པའི་བཤགས་
སྡོམ་ལ་འབད་པའི་སོར་ཆུད་པར་འགྱུར་རོ།
ཞེས་སྨོན་འཇུག་སྟབས་གཅིག་ཏུ་བླངས་པ་ཟབ་མོ་དབུ་མའི་ལུགས་ཀྱི་སེམས་བསྐྱེད་ཀྱི་ཆོ་ག་རྒྱུན་གྱིས་
ཉམས་སུ་ལེན་བདེ་བ། ཐེག་ཆེན་ལམ་གྱི་འཇུག་ངོགས་ཞེས་བྱ་བ་འདི་ནི་བླ་མ་དམ་པའི་གསུང་རྒྱུན་ལ་གསར་
བསྣན་ཅུང་ཟད་བགྱིས་ཏེ་རང་འདྲ་གཞན་ལའང་ཕན་དུ་རེ་ནས་སྙོམ་ལས་ཀྱི་ཆོས་གཟུགས་འཛིན་པ
མཁས་གྲུབ་རྒྱ་མཚོས་དག་འཕྲོས་སུ་བསྡེབས་པ་ལ་མཁས་ལ་འཆགས་ཤིང་ལེགས་ཆོས་འགྲོ་རྣམས་རྒྱལ་སྲས་ཀྱི་
སྤྱོད་པ་མཐར་ཕྱིན་ནས་རྫོགས་བྱང་ཐོབ་པའི་རྒྱུར་གྱུར་ཅིག དགེའོ། དགེའོ ། དགེའོ།
མངྒ་ལཾ།
376-

དཀོན་མཆོག་གསུམ་ལ་སྐྱབས་སུ་འགྲོ་བའི་ཚུལ་ཐར་ལམ་སྒོ་འབྱེད།
༄༅། །དཀོན་མཆོག་གསུམ་ལ་སྐྱབས་སུ་འགྲོ་བའི་ཚུལ་ཐར་ལམ་
སྒོ་འབྱེད་ཅེས་བྱ་བ་བཞུགས་སོ།
༄༅། །རང་གི་མདུན་གྱི་ནམ་མཁར་རིན་ཆེན་སེང་ཁྲི་པདྨ་ཉི་ཟླའི་གདན་གྱི་སྟེང་དུ་མཆོག་
གསུམ་རྩ་བ་གསུམ་གྱི་ངོ་བོ་རིགས་དང་དཀྱིལ་འཁོར་རྒྱ་མཚོའི་མངའ་བདག་ཕན་བདེ་ལེགས་
ཚོགས་མ་ལུས་བའི་འབྱུང་གནས་བཀའ་དྲིན་མཚུངས་ཟླ་མ་མཆིས་པའི་དྲིན་ཆེན་རྩ་བའི་བླ་མ་
རིན་པོ་ཆེ་ལ་མཆོག་གསུམ་སྐྱབས་གནས་རྒྱལ་པ་རྒྱ་མཚོའི་མ་ལུས་ཤིང་ལུས་པ་མེད་པའི་ཚོགས་
ཀྱིས་བསྐོར་ནས་སྤྲིན་གྱི་ཕུང་བོ་འཁྲིགས་པ་ལྟར་མངོན་སུམ་དུ་གསལ་བའི་སྤྱན་སྔར་ཕ་མ་དང་
གནོད་བྱེད་ཀྱི་གཙོ་བྱས་བའི་བདག་གཞན་གྱི་སེམས་ཅན་ཐམས་ཅད་ས་གཞིའི་ངོས་ནས་ཐལ་མོ་
སྦྱར་ཏེ་དུས་འདི་ནས་བཟུང་སྟེ་ཇི་སྲིད་ལམ་བྱང་ཆུབ་ཀྱི་འབྲས་བུ་ལ་མཆིས་ཀྱི་བར་དུ་སྐྱབས་
གནས་དམ་པ་ཁྱེད་ལ་བསྟེན་ཁྱེད་ལ་འབུལ། ཁྱེད་ལས་གཞན་པའི་སྐྱབས་དང་སྐྱོབས་པ
མགོན་དང་དཔུང་གཉེན་རེ་ལྟོས་གཞན་ན་མེད་པའི་ཅི་མཛད་ཁྱེད་མཁྱེན་སྙམས་པའི་མོས་གུས་
གདུང་བ་དྲག་པོ། ནམ་མཁའི་གནས་སུ་ནམ་མཁའ་གང་བ་ཡིསཿ བླ་མ་ཡི་དམ་མཁའ་
འགྲོའི་ཚོགས་རྣམས་དང སངས་རྒྱས་ཆོས་དང་འཕགས་པའི་དགེ་འདུན་ལཿ བདག་
དང་འགྲོ་ཀུན་གུས་བའི་སྐྱབས་སུ་མཆི ལན་གསུམ མ་ནམ་མཁའ་དང་མཉམ་པའི་
སེམས་ཅན་ཐམས་ཅད་བླ་མ་ལ་སྐྱབས་མཆིའོ སངས་རྒྱས་ལ་སྐྱབས་སུ་མཆི ཆོས་ལ་
སྐྱབས་སུ་མཆི དགེ་འདུན་ལ་སྐྱབས་སུ་མཆི ཅི་འགྲུབ་ཟླ བླ་མ་སངས་རྒྱས་ཆོས་
ཀྱི་སྐུ་ལ་སྐྱབས་སུ་མཆི བླ་མ་ལོངས་སྤྱོད་རྫོགས་པའི་སྐུ་ལ་སྐྱབས་སུ་མཆི བླ་མ་ཅིར་
ཡང་སྤྲུལ་པའི་སྐུ་ལ་སྐྱབས་སུ་མཆི བླ་མ་མི་འགྱུར་རྡོ་རྗེའི་སྐུ་ལ་སྐྱབས་སུ་མཆི བླ་མ་
མངོན་པར་བྱང་ཆུབ་སྐུ་ལ་སྐྱབས་སུ་མཆི དྲིན་ཅན་རྩ་བའི་བླ་མ་རྣམས་ལ་སྐྱབས་སུ་མཆི
ཡི་དམ་དཀྱིལ་འཁོར་གྱི་ལྷ་ཚོགས་འཁོར་བཅས་པ་རྣམས་ལ་སྐྱབས་སུ་མཆི མཁའ་འགྲོ་དམ་
ཅན་རྒྱ་མཚོ་ཚོགས་དང་བཅས་པ་ལ་སྐྱབས་སུ་མཆི ལས་ངན་སྡིག་སྒྲིབ་དག་པར་བྱིན་གྱིས་
རློབསཿ རྐྱེན་ངན་བར་ཆད་ཞི་བར་སྐྱབས་སུ་མཆི ཆོས་ཉིད་མངོན་སུམ་མཐོང་བར་
377

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
སྐྱབས་སུ་མཆི ཉམས་སྣང་གོང་དུ་འཕེལ་བར་སྐྱབས་སུ་མཆི རིག་པ་ཚད་ལ་འཕེལ་
བར་སྐྱབས་སུ་མཆི ཆོས་ཉིད་ཟད་སར་འཁྱོལ་བཪ་སྐྱབས་སུ་མཆི ལན་གསུམ
སྐྱབས་གསུམ་རྣམས་ཀྱི་ཐུགས་ཀ་ནས་ཐུགས་རྗེ་འོད་ཟེར་དཀར་བོ་ཟླ་བ་ཤར་བ་ལྟ་བུ་འཕྲོས་པས་
བདག་གཞན་སེམས་ཅན་ཐམས་ཅད་ལ་ཕོག་པས་སྒྲིབ་གཉིས་བག་ཆགས་ཉམས་ཆགས་ཉེས་ལྟུང་
ཐམས་ཅད་མུན་ཁུང་དུ་ཉི་ཟེར་ཕོག་པ་བཞིན་སངས་ཀྱིས་དག ཚེ་བསོད་དཔལ་འབྱོར་
ལུངས་རྟོགས་ཡེ་ཤེས་ཡོན་ཏན་ཐམས་ཅད་གོང་འཕེལ་དུ་རྒྱས་ཏེ་སྐུ་གསུང་ཡོན་ཏན་ཕྲིན་ལས་ཀྱི་
དབང་དང་བྱིན་རླབས་མཁྱེན་བརྩེ་ནུས་བའི་དཔལ་ཡོན་མཆོག་དང་ཐུན་མོང་གི་དངོས་གྲུབ་
ཐམས་ཅད་དུས་ད་ལྟ་ཉིད་དུ་ཐོབ་པར་བསམ མཐར་བདག་གཞན་སེམས་ཅན་ཐམས་ཅད་
འོད་ཀྱི་རང་བཞིན་གྱུར་ཏེ་བྱ་ཁྱུ་འུར་རྡོས་དཀྲོགས་པ་ལྟར་སྐྱབས་ཡུལ་རྣམས་ལ་ཐིམ་སྐྱབས་ཡུལ་
རྣམས་ཀྱང་མཐུན་ནས་རིམ་བཞིན་འོད་དུ་ཡལ་དེ་ཅི་ཡང་མི་དམིགས་པའི་ངང་ལ་བཞག་མོད 。
དགེ་བ་འདི་ཡིས་སོགས་བརྗོད བདག་སོགས་འཁོར་བཅས་ཚེ་རབ་ཐམས་ཅད་དུ་སོགས་
འཇུག་པར་ཤོགཿ རྫོགས་པའི་བྱང་ཆུབ་སྒྲུབ་པ་ལཿ ཕྱི་དང་ནང་གི་འཚེ་བ་ཡི བར་
དུ་གཅོད་པ་ཐམས་ཅད་ཀུན༔ ཉེ་བར་ཞི་བར་མཛད་དུ་གསོལ། ། དཔོན་སློབ་རྣམས་ཀྱིས་
ཆོས་དང་མཐུན་པའི་ཚོགས། ཇི་ལྟར་བསམ་པ་ཡིད་བཞིན་འགྲུབ་པ་དང་། ནད་དང་
བགེགས་སོགས་བར་དུ་གཅོད་པའི་ཚོགས ། ཉེ་བར་ཞི་བར་བྱིན་གྱིས་བརླབ་ཏུ་གསོལ།
ཨེ་མ་ཧོཿ བདག་དང་མཐའ་ཡས་སེམས་ཅན་རྣམས ། ཡེ་ནས་སངས་རྒྱས་ཡིན་པ་ལ།
ཡིན་པར་ཤེས་པའི་བདག་ཉིད་དུ། ། བྱང་ཆུབ་མཆོག་ཏུ་སེམས་བསྐྱེད་དོ། ། བྱང་ཆུབ་
སེམས་མཆོག་རིན་པོ་ཆེ། ། མ་སྐྱེས་བ་རྣམས་སྐྱེས་གྱུར་ཅིག། སྐྱེས་བ་ཉམས་པ་མེད་པ་
ཡང་གོང་ནས་གོང་དུ་འཕེལ་བར་ཤོག། བྱང་ཆུབ་སེམས་དང་མི་འབྲལ་ཞིང་
བྱང་ཆུབ་སྤྱོད་ལ་གཞོལ་བ་དང་། སངས་རྒྱས་རྣམས་ཀྱིས་ཡོངས་བཟུངས་ཞིང་།
བདུད་ཀྱི་ལས་རྣམས་སྤངས་བར་ཤོག། བྱང་ཆུབ་སེམས་དཔའ་རྣམས་ཀྱིས་ནི ། འགྲོ་དོན་
ཐུགས་ལ་དགོངས་འགྲུབ་ཤོག། མགོན་པོ་ཡིས་ནི་གང་དགོངས་པ། སེམས་ཅན་རྣམས་
ལའང་དེ་འབྱོར་ཤོག། སེམས་ཅན་ཐམས་ཅད་བདེ་དང་ལྡན་གྱུར་ཅིག། ངན་འགྲོ་ཐམས་
ཅད་རྟག་ཏུ་སྟོང་གྱུར་ཅིག།། བྱང་ཆུབ་སེམས་དཔའ་གང་ན་སུ་བཞུགས་པ ། དེ་དག་ཀུན་
གྱི་སྨོན་ལམ་འགྲུབ་གྱུར་ཅིག། བདེ་གཤེགས་སྲས་བཅས་ཀུན་གྱི་ཐུགས་བསྐྱེད་དང་
མཛད་པ་སྨོན་ལམ་མཁྱེན་བརྩེ་ནུས་པའི་མཐུས། ། བླ་མེད་ཡེ་ཤེས་སྒྱུ་འཕྲུལ་ཅི་འདྲ་བ།
དེ་འདྲ་ཁོ་ནར་བདག་སོགས་འགྱུར་བར་ཤོག། དགེའོ། །
- 378

བླ་མའི་རྣལ་འབྱོར་བྱིན་རླབས་གཏེར་མཛོད
༄༅། །བླ་མའི་རྣལ་འབྱོར་བྱིན་རླབས་གཏེར་མཛོད་བཞུགས་སོ།
༄༅། །སྐྱབས་གནས་རྒྱལ་ཀུན་འདུས་པའི་ངོ་བོ་ཉིད། རིགས་དང་དཀྱིལ་འཁོར་རྒྱ་
མཚོའི་ཁྱབ་བདག་མཆོག བཀའ་དྲིན་འཁོར་མེད་དྷརྨ་རཀྵི་ཏ། བྱང་ཆུབ་ཐོབ་ཀྱང་
རིགས་ཀྱི་བདག་པོར་བཞུགས། བདག་སོགས་བློ་སྣ་ཆོས་སུ་འགྱུར་བ་དང་། ཆོས་དེ་
ཡང་དག་དགེ་བའི་ལམ་འགྲོ་ཞིང་། ལམ་ལ་ཐ་མལ་འཁྲུལ་བ་མི་འབྱུང་བར། ། འཁྲུལ་
སྣང་ཡེ་ཤེས་ཆེན་པོར་འཆར་བྱིན་རློབས། དེ་ལ་ཆོས་སྒོ་བརྒྱད་ཁྲི་བཞི་སྟོང་ཐེག་པ་རིམ་པ་
དགུ་སོགས་ཀྱི་རྩ་བ་དགེ་བའི་བཤེས་གཉེན་བསྟེན་པ་དང་། དེ་ཉིད་བླ་མ་སྒྲུབ་པའི་རིམ་པ་ལ་
འདུ་ཞིང་དེ་ཡི་ལམ་གནད་ཀྱང་མོས་གུས་ལྟེམ་རྐྱང་མེད་པ་ཞིག་ངེས་པར་དགོས་པས། མཁས་
པ་ཤྲཱི་རྒྱལ་བོ་བས། གདམས་ངག་གནད་འདུས་བྱིན་རླབས་ཀུན་འཇུག་བར་ཆད་སེལ།
སྐྱེ་འཆི་བར་དོའི་འཁྲུལ་སྣང་སེལ་ཞིང་འདི་ཕྱིར་བདེ། བསམ་ཀུན་འགྲུབ་ཀྱང་མཐར་ཐུག་
སངས་རྒྱས་ཐོབ་འགྱུར་བ། ། མོས་གུས་ཡིན་ཏེ་གདམས་ངག་སྟོང་གི་གནད་གཅིག་ཡིན།
ཞེས་གསུངས་པ་མོས་གུས་བཟོད་དུ་མེད་པའི་ངང་ནས་བླ་མ་སྒྲུབ་པའི་རིམ་པ་ལ་འཇུག་པར་བྱ་
སྟེ། དེ་ལ་སྦྱོར་དངོས་རྗེས་གསུམ་ལས
དང་པོ་སྦྱོར་བ་སྐྱབས་སེམས་ནི། ཨེ་མ་ཧོ། སྐྱབས་མཆོག་གསུམ་རྩ་གསུམ་འདུས་
བའི་དཔལ། ། ཕ་བླ་མ་གཏན་གྱི་སྐྱབས་སུ་བསྟེན། མ་འགྲོ་དྲུག་མཁའ་མཉམ་ཡིད་ཅན་
ཀུན། ། མཆོག་སངས་རྒྱས་འཐོབ་ཕྱིར་སེམས་བསྐྱེད་དོ།
དངོས་གཞི་ལ་གསུམ་ལས། དང་པོ་རྟེན་བསྐྱེད་པ་ནི། ཨཿ རང་ལྷ་རུ་གསལ་བའི་
མདུན་གྱི་མཁར། ། གཞི་ཀ་དག་སྨྲ་བསམ་བརྗོད་འདས་ཀློང་། ལམ་ལྷུན་གྲུབ་འོད་ལྔ་
ཟླུམ་འཁྱིལ་དབུས ། གདན་མ་ཆགས་པདྨ་ཉི་ཟླའི་སྟེང་། ། ཕ་བཀའ་དྲིན་མཚུངས་མེད་
ཆོས་ཀྱི་རྗེ མཚན་པདྨ་འོད་གསལ་རྡོ་རྗེ་རྩལ། ། སྐུ་མཐོང་བས་ཡིད་འཕྲོག་མཚན་དཔེ་
འབར གསུང་ཟབ་རྒྱའི་ཆོས་སྒྲ་དབྱིངས་སུ་སྒྲོགས། ། ཐུགས་སྲིད་ཞི་ཀུན་ཁྱབ་གཉུག་
མའི་གཤིས། ། རྒྱན་རབ་མཛེས་ལྷ་རྫས་གོས་ཀྱིས་བཀླུབས། ། དབུ་མཐོན་མཐིང་ལྕང་
ལོའི་ཟུར་ཕུད་རྩེར། ། རྒྱུད་འབུམ་ཕྲག་དྲུག་ཅུའི་གླེགས་བམ་མཚན། ། ཕྱག་ཐུགས་ཀར་
379

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
ཆོས་འཁོར་ཕྱག་གི་རྒྱས། མདོག་དཀར་དམར་པདྨའི་ཡུ་བ་བསྟེན།། སྙན་ཐད་ཀར་
རལ་གྲི་གླེགས་བམ་མཚན། ། ཞབས་མི་ཕྱེད་རྡོ་རྗེའི་སྐྱིལ་ཀྲུང་བཞུགས། ། སྐུའི་ཕྱོགས་
ཀུན་འཇའ་ཟེར་ཐིག་ལེའི་ཀློང་། ། སྟེང་བརྒྱུད་གསུམ་རིག་འཛིན་བླ་མ་དང་། ། བར་ཡི་
དམ་ཞི་ཁྲོ་རབ་འབྱམས་དང་། ། འོག་མཁའ་འགྲོ་ཆོས་སྐྱོང་སྤྲིན་ལྟར་འཁྲིགས། དཔེ་ཉི་
མ་དང་ནི་འོད་ཟེར་བཞིན། ། ཀུན་རིག་འཛིན་བླ་མའི་ངོ་བོར་གསལ། སྐུའི་གནས་
གསུམ་ས་བོན་འབྲུ་གསུམ་ལས། འོད་ལྔ་ལྡན་རབ་འབྱམས་ཞིང་ཀུན་འཕྲོས ལྷ་ཡེ་
ཤེས་སེམས་དཔའ་ཆར་བཞིན་བབས། ། ཀླུ་ཕྱག་རྒྱ་གསུང་གི་ཡིག་འབྲུ་དང་། ཐུགས་
ཕྱག་མཚན་རྣམ་པར་སིབ་སིབ་ཐིམ། ། དོན་དབྱེར་མེད་དུ་མ་རོ་གཅིག་གྱུར། གཉིས་པ་
ཡན་ལག་བདུན་པའི་ཚོགས་བསགས་པ་ནི ལུས་ཞིང་རྡུལ་གྲངས་མཉམ་གུས་ཕྱག་འཚལ
རྫས་ཕྱི་ནང་གསང་གསུམ་མཆོད་སྤྲིན་འབུལ ། སྡིག་ཉམས་ཆགས་ཉེས་ལྟུང་འགྱོད་པས་
བཤགས། ། ཡོངས་སྐྱེ་འཕགས་དགེ་ལ་རྗེས་ཡི་རང༌། ། ཆོས་ཟབ་གསང་འཁོར་ལོར་འགྲོ་
ལ་བསྐོར། སྐུ་མྱ་ངན་མི་འདའ་རྟག་བཞུགས་གསོལ། ། དགེ་གང་བསགས་མཁའ་་
མཉམ་དོན་དུ་བསྔོ། ། གསུམ་པ་ཕུར་ཚུགས་སུ་གསོལ་བ་འདེབས་པ་ནི། ཨེ་མ་ཧོ། ། སྐུ་
ལྔ་ལྷུན་གྲུབ་ཀྱི་སངས་རྒྱས། ། འགོག་ལམ་བདེན་གཉིས་ཀྱི་དམ་ཆོས། རྒྱལ་སྲས་སར་
གནས་ཀྱི་དགེ་འདུན། ། དཀོན་མཆོག་ཀུན་འདུས་ཀྱི་ངོ་བོ། ། པདྨ་འོད་གསལ་གྱི་རྡོ་
རྗེ གདུང་ཤུགས་རྒྱངས་གླུ་ཡིས་འབོད་འདིར། ། མཁྱེན་གཉིས་ཡེ་ཤེས་ཀྱིས་དགོངས་
ལ ། བརྩེ་ཆེན་ཐུགས་རྗེ་ཡིས་ཟུངས་ཤིག། བླ་མ་མཁྱེན་ནོ ལམ་གསུམ། བྱིན་
རླབས་ཐུགས་རྗེ་ཡི་མངའ་བདག གྲུབ་གཉིས་དངོས་གྲུབ་ཀྱི་གཏེར་མཛོད། ། རབ་་་་་
འབྱམས་ཕྲིན་ལས་ཀྱི་བྱེད་པོ། རྩ་གསུམ་རྒྱལ་ཀུན་གྱི་བདག་ཉིད། ། འཇིགས་མེད་རྡོ་རྗེ་
ཡི་དཔའ་བོ། ། གདུང་ཤུགས་རྒྱངས་གླུ་ཡིས་འབོད་འདིར། ། མཁྱེན་གཉིས་ཡེ་ཤེས་ཀྱིས་
དགོངས་ལ བརྩེ་ཆེན་ཐུགས་རྗེ་ཡིས་ཟུངས་ཤིག། བླ་མ་མཁྱེན་ནོ ། ལན་གསུམ།
ཕན་བདེའི་ལེགས་ཚོགས་ཀྱི་རྩ་བ ། ཟབ་རྒྱས་གདམས་པ་ཡི་བང་མཛོད། ། ཐར་དང་
རྣམ་མཁྱེན་གྱི་ས་མཁན། གཅིག་ཆོག་ཡིད་བཞིན་ནོར་བུ། ། ཆོས་རྗེ་མཁས་གྲུབ་ཀྱི་རྒྱ་
མཚོ ། གདུང་ཤུགས་རྒྱངས་གླུ་ཡིས་འབོད་འདིར། ། མཁྱེན་གཉིས་ཡེ་ཤེས་ཀྱིས་དགོངས་
ལ བརྩེ་ཆེན་ཐུགས་རྗེ་ཡིས་ཟུངས་ཤིག། བླ་མ་མཁྱེན་ནོ། ། ལན་གསུམ། གྲུབ་
བརྙེས་རིག་འཛིན་གྱི་ཞལ་སྐྱིན། སྨིན་གྲོལ་བདུད་རྩི་ཡི་ཆུ་རྒྱུན། ། འདོད་འབྱུང་གཏེར་
ཆེན་གྱི་བུམ་བཟང་། ། བྱམས་དང་བརྩེ་ཆེན་གྱི་མངའ་བདག བློ་བཟང་དཔལ་ལྡན་གྱི་རྒྱ་
མཚོ གདུང་ཤུགས་རྒྱངས་གླུ་ཡིས་འབོད་པ། མཁྱེན་གཉིས་ཡེ་ཤེས་ཀྱིས་དགོངས་
380 -

བླ་མའི་རྣལ་འབྱོར་བྱིན་རླབས་གཏེར་མཛོད
ལ། ། བརྩེ་ཆེན་ཐུགས་རྗེ་ཡིས་ཟུངས་ཤིག བླ་མ་མཁྱེན་ནོ ལན་གསུམ འདི་
ནས་རྫོགས་བྱང་ལ་རེག་པར། ། སྐྱིད་སྡུག་ལེགས་ཉེས་དང་བཟང་ངན། མཐོ་དམན་ཅི་
འདྲ་རུ་གྱུར་ཀྱང་། ། ཁྱོད་མིན་རེ་ལྟོས་གཞན་མེད་དོ། ། དལ་འབྱོར་དོན་ཡོད་དུ་བགྱིད་
ཅིང་། ། མི་རྟག་འཆི་བ་ཡིས་བསྐུལ་ནས། ། བློ་སྣ་བཙན་ཐབས་སུ་བསྟུངས་ཏེ། །
བརྩོན་པ་ཤུགས་དྲག་ཏུ་འབྱུང་བར། ། བླ་མས་བྱིན་གྱིས་རང་རློབས་ཤིག། བརྒལ་དཀའ་
སྡུག་བསྔལ་གྱི་རྒྱ་མཚོ། ། འཁོར་བ་མཐོ་དམན་གྱི་གནས་ཀུན། ། དུག་སྦྲུལ་ཚང་བཞིན་དུ་
ཤེས་ནས ། སྐྱོ་ཤེས་ངེས་འབྱུང་ནི་སྐྱེ་བར། བླ་མས་བྱིན་གྱིས་རང་རློབས་ཤིག།
དཀར་ནག་ལས་འབྲས་ཀྱི་རང་བཞིན།། བསླུ་བ་མེད་པ་ཡི་གནས་ལ། ། ཡིད་ཆེས་དད་པ་
ཡིས་དྲངས་ནས བླང་དོར་ཚུལ་བཞིན་དུ་ཤེས་པར ། བླ་མས་བྱིན་གྱིས་རང་རློབས་ཤིག
དེ་ལྟར་བློ་ལྡོག་ནི་རྣམ་བཞིས། ། ཚེ་འདིའི་ཞེན་འཛིན་ལས་གྲོལ་ནས། ། ཕྱི་མ་བྱང་ཆུབ་
ལམ་སྒྲུབ་པའི། ། བློ་སྣ་ཆོས་ཕྱོགས་སུ་འགྱུར་བར། ། བླ་མས་བྱིན་གྱིས་རང་རློབས་ཤིག
མཆོག་གསུམ་གཙུག་རྒྱན་དུ་བསྟེན་ཏེ། ། བརྒྱུད་གསུམ་མན་ངག་གི་སྙིང་བོ ། དུས་
གསུམ་རྒྱལ་ཀུན་གྱི་གཤེགས་ཤུལ། ། བྱང་ཆུབ་སེམས་མཆོག་ནི་འབྱོངས་པར། ། བླ་མས་
བྱིན་གྱིས་རང་རློབས་ཤིག། རང་དོན་ཡིད་བྱེད་ལས་འདས་པའི། གཞན་དོན་དོན་གཉེར་
གྱི་བློ་ཡི། བསམ་པ་བྱང་ཆུབ་ཀྱི་སེམས་དང་། སྦྱོར་བ་ཕྱིན་དྲུག་ལ་སློབ་པར། ། བླ་
མས་བྱིན་གྱིས་རང་རློབས་ཤིག། ཆོས་དང་རང་སེམས་གཉིས་འདྲེས་ཏེ ། ཆོས་བརྒྱད་
འཆིང་བ་ལས་གྲོལ་ནས། ། ཆོས་དེ་ཡང་དག་གི་ལམ་དུ། ། འགྲོ་བར་བྱིན་གྱིས་རང་རློབས་
ཤིག། གསང་སྔགས་ཟབ་དོན་གྱི་ཉམས་ལེན། ། སྣང་ཞེན་ལྷར་རྫོགས་ཀྱི་བསྐྱེད་རིམ། །
དོན་དམ་འོད་གསལ་ཀྱི་རྫོགས་རིམ། ཉམས་ལྔ་མཐར་ཕྱིན་དུ་བྱིན་རློབས། ཐ་མལ་
མཚན་འཛིན་གྱི་རྣམ་རྟོག། ། སྐྱེ་འཆི་བར་དོ་ཡི་འཁྲུལ་བ། ། བསྐྱེད་རྫོགས་ལམ་གནད་
ཀྱིས་སྦྱངས་ཏེ། ། སྦྱངས་འབྲས་མངོན་གྱུར་དུ་བྱིན་རློབས། ། ཡེ་གྲོལ་རིག་སྟོང་གི་ཡེ་
ཤེས། ། སྤྲོ་བསྡུ་བསལ་བཞག་ལས་འདས་ཤིང་། ། ཡིན་ལུགས་བསམ་ངོ་དང་བྲལ་བའི།
ལྟ་བའི་རྒྱལ་བོ་དེ་རྟོགས་ཤིང་། མ་བཅོས་རང་བཞག་གི་དྲན་པས། ། བསྒོམ་མེད་ཡེངས་
མེད་དུ་བསྐྱངས་ནས། ཡེངས་སྒོམ་ཆོས་ཉིད་དུ་སངས་ཏེ། ། ཐུན་མཚམས་བར་མེད་དུ་
བྱིན་རློབས ཅི་ཤར་རིག་སྟོང་གི་ཡེ་ཤེས། ། ཅི་འགྱུ་ཆོས་སྐུ་ཡི་རང་རྩལ སྤང་
གཉེན་རོ་གཅིག་ཏུ་རྟོགས་ནས། ། འཁྲུལ་བ་ཡེ་ཤེས་སུ་འཆར་བར། བླ་མས་བྱིན་གྱིས་
རང་རློབས་ཤིག། སྒྲོན་བཞིའི་ཤེས་རབ་ཀྱི་མཐུ་ཡིས། ། སྐུ་གསུམ་ལམ་སྣང་དུ་ཤར་བའི།
སྣང་བཞིའི་ཡེ་ཤེས་མཐར་ཕྱིན་ཏེ། ། འཇའ་ལས་རྡོ་རྗེའི་སྐུ་འགྲུབ་པར། ། བླ་མའི་བྱིན་
- 381 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
གྱིས་རང་རློབས་ཤིག། མདོར་ན་སྒོ་གསུམ་གྱི་བྱ་བས། ། ཅི་དང་ཅི་འདྲ་རུ་བྱེད་ཀྱང་།
བྱང་ཆུབ་ལམ་བཟང་དང་འབྲེལ་ཏེ། ། མཁའ་ཁྱབ་ཡིད་ཅན་གྱི་འགྲོ་ཀུན། ། འཕྲལ་ཡུན་
ཕན་བདེ་ལ་སྦྱོར་བས གཞན་དོན་དཔག་མེད་དུ་འབྱུང་ཞིང་། འཁོར་མཚོ་དོང་
སྤྲུགས་སུ་བགྱིད་པར བླ་མས་བྱིན་གྱིས་རང་རློབས་ཤིག། བླ་མ་མཁྱེན་ནོ། ཞེས་ཅི་
མང་དང་། ཨེ་མ་ཧོ། ཀ་དག་རིག་སྟོང་རྗེན་པའི་རང་ཞལ་མཇལ། ། ལྷུན་གྲུབ་འོད་
ལྔ་མིག་གི་རྒྱན་དུ་ཐོགས། ། ཟུང་འཇུག་ཐུགས་རྗེས་འགྲོ་སྒྲོལ་ཁུར་འཁྱེར་བའི།
འཇིགས་མེད་རྡོ་རྗེ་དཔའ་བོར་གསོལ་བ་འདེབས། ། སྤྲོ་བསྡུ་བསལ་བཞག་བྲལ་བ་རིག་པའི་
གཤིས། མ་བཅོས་ཅོག་བཞག་དྲན་པའི་རྒྱུན་བསྐྱངས་པས། ། ཤར་གྲོལ་རིས་མེད་ལྟ་
སྒོམ་སྤྱོད་པའི་གནད ། མཐར་ཕྱིན་བསྒྲོད་མེད་དོན་གྱི་འབྲས་སྨིན་ཤོག། མང་དུ་བརྗོད་
མཐར། ཨོཾ་ཨཱཿ ཧཱུྃ ཡིད་བཟླས་བྱ་ཞིང་། གནས་ལུགས་མ་བཅོས་པའི་རྒྱུན་བསྐྱངས
གསུམ་པ་རྗེས་དབང་བཞི་བླངས་ནས་ཐུགས་ཡིད་བསྲེ་བ་ནི བླ་མའི་གནས་གསུམ་ཡི་གེ་འབྲུ་
གསུམ་ལས ། འོད་ཟེར་དཀར་དམར་མཐིང་གསུམ་རིམ་དང་ནི། ། ལྔ་ལྡན་འོད་ཟེར་
ཅིག་ཆར་བྱུང་བ་ཡིས། ། དབང་བཞི་ཐོབ་ནས་སྒྲིབ་བཞི་ཡོངས་དག་སྟེ། ། སྐུ་བཞིའི་གོ་
འཕང་མངོན་དུ་གྱུར་བར་བསམ། ། མཐར་བླ་མ་འོད་ཞུ་བདག་ལ་ཐིམ། ཐུགས་ཡིད་
གཉིས་རོ་གཅིག་འདྲེས་པའི་ངང་། དོན་བསམ་བརྗོད་བློ་འདས་རིག་པའི་གཤིས། ། སྦྲོ་
བསྡུ་དང་བསལ་བཞག་ལས་འདས་པའི དབྱིངས་ཀ་དག་རིག་སྟོང་ཀློང་དུ་ཨཿ སླར་
ལྷུན་གྲུབ་སྣང་ཆའི་རོལ་བ་ལས། ། སྣང་སྲིད་ཀུན་བླ་མའི་རྣམ་པར་ཤར། ། དགེ་འདིས་
མཚོན་དུས་གསུམ་ལེགས་བྱས་ཀུན མ་མཁའ་མཉམ་ཡིད་ཅན་མ་ལུས་པ། ། མགོན་
བཤེས་གཉེན་དམ་པས་རྗེས་བཟུང་ནས ། མཆོག་སངས་རྒྱས་ཐོབ་པའི་རྒྱུ་རུ་བསྔོ།
ཞེས་བླ་མའི་རྣལ་འབྱོར་འདི་ལྟ་བུ་ཞིག་དགོས་ཞེས་ཨ་འཕར་སྤྲུལ་བའི་སྐུས་སྔ་མོ་ནས་བསྐུལ་བ་དང་
ཉེ་ཆར་དགེ་སློང་རྒྱ་མཚོ་དང་ཉེ་གནས་ཐབས་མཁས་ཟུང་གི་བསྐུལ་བ་ལ་བརྟེན་ནས་ཀུན་མཁྱེན་བླ་མ་ཡབ་སྲས་
ལ་མི་ཕྱེད་པའི་གསོལ་བ་འདེབས་པ་འཇིགས་མེད་རྡོ་རྗེ་དཔའ་བོས་བྲིས་པ་དགེའོ བཀྲ་ཤིས་ཤོག
སརྦ་མངྒ་ལཾ།
I 382 -

སྐྱབས་རྗེ་དམ་པ་དུ་མའི་ཞལ་ལུང་ཞིམ་མངར་བདུད་རྩིའི་ཟེགས་མ
༄༅། །སྐྱབས་རྗེ་དམ་པ་དུ་མའི་ཞལ་ལུང་
ཞིམ་མངར་བདུད་རྩིའི་ཟེགས་མ་ཞེས་བྱ་བ་བཞུགས་སོ། །
༄༅། །དུས་གསུམ་སངས་རྒྱས་ཐམས་ཅད་ཀྱི་བདག་ཉིད་དྲིན་ཅན་རྩ་བའི་བླ་མ་རིན་པོ་
ཆེའི་ཞབས་ཀྱི་པད་མོ་ལ་སྒོ་གསུམ་གུས་པ་ཆེན་པོས་ཕྱག་འཚལ་ཞིང་སྐྱབས་སུ་མཆིའོ། །
བདག་གཞན་སེམས་ཅན་ཐམས་ཅད་ཀྱི་རྒྱུད་སྨིན་ཅིང་གྲོལ་བར་བྱིན་གྱིས་བརླབ་ཏུ་གསོལ
དེ་ལ་འདིར་ལུས་ངག་ཡིད་གསུམ་གྱིས་དགེ་བ་རྒྱ་ཆེ་ཆུང་གང་བསྒྲུབས་ཀྱང་དམ་པ་གསུམ་གྱིས་
ཟིན་པ་ནི་མེད་དུ་མི་རུང་ཞིང་གནད་ཤིན་ཏུ་ཆེ་བས། ཐོག་མར་དགེ་རྩ་ཐབས་ཀྱིས་ཟིན་པ་
བྱེད་པ་སྦྱོར་བ་སེམས་བསྐྱེད་དམ་པ་ནི། འོ་ནམ་མཁའ་དང་མཉམ་པའི་འགྲོ་བ་སེམས་ཅན་
འདི་རྣམས་འཁོར་བ་ཐོག་མ་མེད་པ་ནས་ད་ལྟའི་བར་དུ་དུས་ལན་གཅིག་མ་ཡིན་པར་ཡང་དང་
ཡང་དུ་དྲིན་ཚད་མེད་པས་བསྐྱངས་པས་དྲིན་ཅན་གྱི་ཕ་མ་ཤ་སྟག་ཡིན་ལ། མ་དྲིན་ཅན་དེ་
དག་ད་ལྟ་འཁོར་བ་སྡུག་བསྔ་ལ་གྱི་རྒྱ་མཚོ་ཆེན་པོར་བདེ་བའི་རྒྱུ་འབྲས་ཀྱིས་ཕོངས་ཤིང་སྡུག་
བསྔལ་གྱི་རྒྱུ་འབྲས་ལ་ཁོར་མོ་ཡུག་ཏུ་སྤྱོད་པས་དུས་ནམ་ཡང་བདེ་བ་དང་ཐར་བའི་གོ་སྐབས་
མེད་པར་ལམ་ལོག་མགོ་རྨོངས་སུ་གྱུར་བ་ལོང་བ་བཤེས་མེད་ཐང་སྟོང་དུ་འཁྱམས་པ་ལྟ་བུའི་
མགོན་མེད་སྐྱབས་བྲལ་གྱི་སེམས་ཅན་འདི་རྣམས་སྙིང་རེ་རྗེ། བདག་གིས་སེམས་ཅན་དེ་ཀུན་
རིགས་དྲུག་སོ་སོའི་ལས་སྣང་སྡུག་བསྔལ་བག་ཆགས་དང་བཅས་པ་བྲལ་ནས། གཏན་གྱི་བདེ་
བ་རྣམ་མཁྱེན་བླ་ན་མེད་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་མྱུར་བ་
ཉིད་དུ་འཐོབ་པར་བྱ། དེའི་ཆེད་དུ་སྒོ་གསུམ་དགེ་ལ་སྦྱར་ནས་ཟབ་པ་དང་རྒྱ་ཆེ་བའི་དམ་
པའི་ཆོས་འདི་དག་ཉམས་སུ་བླང་བར་བགྱིའོ་སྙམ་པ་དེ་ཡིན། བར་དུ་དགེ་བའི་རྩ་བ་རྐྱེན་གྱིས་
མི་བཤིགས་པ་དངོས་གཞི་དམིགས་མེད་དམ་པ་ནི། སྣོད་བཅུད་དག་མཉམ་ཆེན་པོའི་རང་
བཞིན་དུ་ཡེ་ནས་གནས་པ་དེ་ཉིད་ཀྱི་ཡིན་ལུགས་ཤེས་པའི་ངང་ནས་ཆོས་བྱེད་པ་པོ་བདག་དང་།
བྱ་རྒྱུའི་ཆོས། བྱ་བའི་ལས་དང་བཅས་པ་དམིགས་མེད་ཁྱབ་གདལ་དུ་ཐག་ཆོད་པ་དེ་ཡིན།
འོན་ཀྱང་ཕྱག་རྫོགས་དབུ་གསུམ་གྱི་ལྟ་བའི་ཉམས་ལེན་ཤེས་བ་ཞིག་ཡིན་ན་རང་གི་ཉམས་ལེན་
- 383 -

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
སྐྱོང་བ་དེས་མཐུས། དེ་ལྟ་བུའི་ཟབ་དོན་གྱི་སྒོ་མ་མཐོང་བའི་ལས་དང་པོ་བའི་གང་ཟག་རྣམས་
ཀྱིས། སྔོན་སོང་ཕྱིར་འོང་མེད་པའི་བག་ཆགས་སྣ་ཚོགས་ཀྱི་རྗེས་དཔྱད་པ། མ་འོངས་ཐོག་
ཁེལ་མི་འབྱུང་བའི་རེ་དོགས་ཆགས་སྡང་གི་མདུན་བསུ། ད་ལྟ་དུག་ལྔ་རང་དགར་སོང་ནས་
ཡུལ་དྲུག་རྐྱེན་དབང་དུ་ཤོར་བ་འདི་གསུམ་སྤངས་ནས་བླང་དོར་གྱི་གནས་རྣམས་མི་བརྗེད་པའི་
དྲན་པ་དང་། སྒོ་གསུམ་གནས་སྐབས་ཅིར་འགྱུར་བརྟགས་ནས་འཇུག་པའི་ཤེས་བཞིན
འཇུག་ལྡོག་གི་གནས་ལ་གཟོབ་པ་ལྷུར་ལེན་པའི་བག་ཡོད་དང་ལྡན་པའི་ངང་ནས་རང་རྒྱུད་དགེ་
བའི་ལམ་ལས་གཞན་དུ་མ་ཡེངས་པར ཡུལ་དམ་པ་བསླུ་མེད་བླ་མ་དང་དཀོན་མཆོག་གསུམ་
ལ་ཡིད་ཁྱེད་ཤེས་ཀྱི་དད་པ་ནམ་མཁའི་མཐས་གཏུགས་པའི་འགྲོ་བ་སེམས་ཅན་ལ་ཕན་
ལྷག་བསམ་དང་ལྡན་པའི་ངང་ནས་དགེ་བ་མཐར་ཕྱིན་པར་བྱེད་དངོས་གཞི་དོད་ཐུབ་ཙམ་དུ་
རུང་ངོ་། ཐ་མ་དགེ་བའི་རྩ་བ་མི་ཉམས་ཤིང་གོང་འཕེལ་དུ་འགྲོ་བར་བྱེད་པ་རྗེས་ལ་བསྔོ་བ་
དམ་པ་ནི། བདག་གི་དགེ་བའི་རྩ་བ་འདིས་མཚོན་ཏེ་བདག་གཞན་རྣམས་ཀྱིས་དུས་གསུམ་དུ་
བསགས་པའི་རྣམ་དཀར་དགེ་བའི་ཕུང་པོ་ཐམས་ཅད་གཅིག་ཏུ་བསྡུས་ཤིང་བསྡུམས་ཏེ་བསྡོམས་
ནས་ད་ལྟའི་ལུས་སྲོག་བསྐྱེད་པའི་དྲིན་ཅན་གྱི་ཕ་མ་གཉིས་དང་བཟང་ངན་གྱི་འབྲེལ་བ་ཐོགས་
ཚད་གཙོ་བོར་བྱས་ཏེ་ནམ་མཁའི་མཐའ་དང་མཉམ་པའི་འགྲོ་བ་ཐམས་ཅད་རྣམ་མཁྱེན་བླ་ན་
མེད་པ་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པའི་རྒྱུར་ཕྱོགས་བཅུའི་རྒྱལ་བ་སྲས་
དང་བཅས་པས་དགེ་ཚོགས་འགྲོ་བའི་དོན་དུ་ཇི་ལྟར་བསྔོས་པ དེ་ལྟར་དུ་བདག་གིས་ཀྱ
ཡོངས་སུ་བསྔོ་བར་བགྱིའོ། སྙམ་པ་དེ་ཡིན། དེ་ལྟ་དགེ་སྦྱོར་ཐམས་ཅད་ཀྱི་ཐོག་མར་དོན་
གཉིས་ལྡན་པའི་སེམས་བསྐྱེད།། དངོས་གཞི་བྱ་བྱེད་ལས་གསུམ་གྱི་དམིགས་པ་དང་བྲལ་བ་
རྗེས་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་རྗེས་སུ་སློབ་པས འཁོར་གསུམ་ཡོངས་
དག་གི་བསྔོ་བ་རྗེས་མཐུན་པ་སྟེ་དམ་པ་གསུམ་གྱིས་ཟིན་པའི་དགེ་བ་ནི་ཐར་བ་ཆ་མཐུན་ཞེས་
དགེ་རྩ་རྒྱ་ཆེ་ཆུང་གང་རུང་བསྒྲུབ་ནའང་འབྲས་བུ་ཆེ་བ་རྫོགས་བྱང་ཐོབ་བྱེད་ཀྱི་རྒྱུ་དང་རྒྱུན་
རིང་པོ་དེ་མ་ཐོབ་ཀྱི་ཚེ་རབས་རྣམས་སུ་ལྷ་མིའི་བདེ་འབྲས་ལན་གྲངས་དུ་མར་སྨིན་ལ། །དེ་
ལྟར་དམ་པ་གསུམ་གྱིས་མ་ཟིན་པའི་དགེ་བ་ནི་ཟག་བཅས་བསོད་ནམས་ཆ་མཐུན་ཞེས་དགེ་རྩ་རྒྱ་
ཆེན་པོ་ཞིག་བསྒྲུབས་ཀྱང་འབྲས་བུ་ལྷ་མིའི་བདེ་འབྲས་ཕུན་སུམ་ཚོགས་པ་ཙམ་ཐོབ་ནས་དེ་ཉིད་
ཀྱང་མྱོང་སྟོབས་ཀྱིས་ཟད་པར་འགྱུར་བའི་ཚུལ། སྤྱོད་འཇུག་ལས། དགེ་བ་གཞན་ཀུན་ཆུ་
ཤིང་བཞིན་དུ་ནི། ། འབྲས་བུ་བསྐྱེད་ནས་ཟད་པར་འགྱུར་བ་ཉིད། བྱང་ཆུབ་སེམས་ཀྱི་
ལྗོན་ཤིང་རྟག་པར་ཡང༌། ། འབྲས་བུ་འབྱིན་པས་མི་ཟད་འཕེལ་བར་འགྱུར། ། ཞེས་
གསུངས་པས། ཚེགས་ཆུང་ལ་དོན་ཆེན་པོ་དང་ལྡན་པའི་མན་ངག་གི་ཟབ་གནད་འདི་གསུམ་
- 384

སྐྱབས་རྗེ་དམ་པ་དུ་མའི་ཞལ་ལུང་ཞིམ་མངར་བདུད་རྩིའི་ཟེགས་མ
དོན་སྤྱི་ཙམ་དུ་མ་གཞག་པར་ཡིད་དང་འདྲེས་ངེས་ཤིག་བྱོས་ལ་ཉམས་ལེན་མཛོད ལ་
འབྱོར་གྱི་མི་ལུས་རིན་པོ་ཆེ་འདི་རྒྱུ་དཔེ་གྲངས་གསུམ་གང་ལ་བསམ་ཀྱང་ཡང་ཡང་རྙེད་པར་
དཀའ་བས ད་རེས་ལན་གཅིག་ཐོབ་པ་ཆུད་ཟོས་སུ་མ་བཏང་བར་སྙིང་བོ་དམ་པའི་ལྷ་ཆོས་
ཀྱིས་ལོངས། སྤྱིར་འདུས་བྱས་མི་རྟག་པ་ལ་བསམ་ནས་ཆོས་ལ་བརྩོན་འགྲུས་བསྐྱེད། ཁྱད་
པར་ནམ་འཆི་ཆ་མེད་དང་འཆི་རྐྱེན་ངེས་མེད་སོམ་ལ་བསམ་པའི་མཐའ་རྒྱ་མ་བསྐྱེད་པར་བློ་སྣ་
བཙན་ཐབས་སུ་བསྟུངས འཁོར་བ་མཐའ་དག་སྡུག་བསྔལ་གྱི་རང་བཞིན་ལས་མ་འདས་པས་
སྐྱོ་ཤེས་དང་ངེས་འབྱུང་བསྐྱེད། བདེ་སྡུག་གི་སྣང་བ་ཐམས་ཅད་སྔོན་གྱི་ལས་ལས་འབྱུང་བས་
ལས་འབྲས་བསླུ་མེད་ལ་ཡིད་ཆེས་ཀྱི་ངེས་པ་འདྲོངས། མདོར་ན་དུས་དང་གནས་སྐབས་
ཐམས་ཅད་དུ་རང་རྒྱུད་ལ་ལེགས་པར་བརྟག་དཔྱད་བྱས་ནས་དགེ་བའི་རྣམ་རྟོག་རེ་སྐྱེས་ན་
དགའ་བ་བསྒོམས་ནས་དགེ་ཚོགས་གོང་འཕེལ་ལ་བརྩོན མི་དགེ་བའི་རྣམ་རྟོག་རེ་སྐྱེས་ན་དེ་
མ་ཐག་ཏུ་ཉེས་དམིགས་གལ་བསམ་ནས་གདོང་བཟློག་བྱ། དེ་ལྟར་བླང་དོར་མ་བྱས་ན
མཇུག་འདི་ལའང་ལས་ཀྱི་མཐའ་ཅིར་འགྱུར་ཤེས་དཀའ། ཚེ་འདི་ལས་ཕྱི་མ་ཡུན་རིང་བས་ཚོ་
འདིའི་ཆེད་དུ་ཕྱི་མ་རྒྱང་དུ་མ་འབོར། འདུན་མ་ལེགས་ཉེས་ཀྱི་ས་མཚམས་ཚེ་མཇུག་འདི་ལ་
ཐུག་ཡོད་པས། བག་ཡངས་སོས་དལ་དུམ་བསྡད་པར་རང་རྒྱུད་ཆོས་ཀྱིས་ཨེ་ཐུལ་ལྟོས།
སྐྱབས་གནས་ཐམས་ཅད་བླ་མ་ལ་མ་འདུས་པ་མེད་པས་དེ་ལ་བཅོས་མིན་གྱི་མོས་གུས་བྱས་ན་
བྱིན་རླབས་བཙན་ཐབས་སུ་འཕོ་བའི་གནད་ཡོད་པས་རྟག་ཏུ་ཉམས་ལེན་གྱི་མཐིལ་དུ་ཟུངས
སྐྱིད་ན་བླ་མའི་ཐུགས་རྗེ་རུ་ཤེས་པས་དད་པས་གསོལ་འདེབས་བྱ་བ་ལས་རང་མཐོང་གི་ང་རྒྱལ་
མི་བྱ། སྡུག་ན་སྔོན་བསགས་ཀྱི་ལས་ངན་བླ་མའི་ཐུགས་རྗེའི་མཐུས་ཕྱི་མ་ངན་སོང་དུ་མ་བཞག་
པར་ཚེ་འདིར་སྨིན་པ་ཡིན་སྙམ་དུ་དགའ་བས་དང་དུ་བླངས་ནས་བདེ་སྡུག་གཏོང་ལེན་བྱ།
ཡིད་ཆེས་ཀྱི་དད་པ་ནི་དཀར་བོ་དགེ་བའི་ལོ་ཏོག་བསྐྱེད་པའི་ཞིང་ས་ལྟ་བུ་ཡིན་པས་རྒན་མོ་ཁྱི་
སོས་སངས་རྒྱས་ཟེར་བའང་དད་པའི་མཐུར་ངེས་པས་དེ་ལ་ནན་ཏན་བྱ། ཆོས་གཅིག་བསམ་
ན་ཆོས་ཀུན་ལག་རྩེར་སོན་པའི་འགྲོ་ཀུན་སྡུག་བསྔལ་དང་འབྲལ་འདོད་ཀྱི་སྙིང་རྗེ་ཡིན་པས་
བརྩོན་པས་ཉམས་སུ་ལོངས བསམ་པ་བཟང་པོ་འདོད་འབྱུང་ཡིད་བཞིན་གྱི་ནོར་བུ་དང་
མཚུངས་པས་དགྲ་གཉེན་མེད་པར་རྒྱུད་ལ་སྐྱེས་ན་བསམ་པའི་དོན་ཐམས་ཅད་མི་འགྲུབ་མི་སྲིད་
ཅིང་སྲས་བཅས་རྒྱལ་བའི་གཤེགས་ཤུལ་ཡིན་པས་གལ་ཆུང་ངུ་མི་བལྟ་སྔོན་ཆད་བདག་
སེམས་ཀྱི་དབང་དུ་གྱུར་ནས་ཁམས་གསུམ་འཁོར་བར་འཁྱམས། ད་སེམས་བདག་གི་དབང་དུ་
བྱས་ནས་འདུལ་བའི་ཐབས་ལ་བརྩོན་དགོས། དགེ་མི་དགེའི་བྱེད་པོ་སེམས་ཁོ་ནར་ལགས་
པས་འདི་ངོ་ཅེ་རེ་འཚོས ལར་ཆོས་བྱེད་པ་ལའང་སེམས་ཀྱིས་བྱས་པ་ནི་སྟོབས་ཆེ་ཞིང་ལུས་
- 385

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
ངག་གིས་བྱས་པ་ནི་སྟོབས་ཆུང་བས། དེའི་ཕྱིར་བཅོམ་ལྡན་འདས་ཀྱིས་སེམས་ནི་ཆོས་ཀྱི་རྩ་
བར་གསུངས་སོ། ། དེས་ན་སེམས་ཀྱི་རྣམ་རྟོག་དགེ་བའི་ཕྱོགས་ལ་བསྒྱུར་པ་འདི་ལ་ཚོང་སོ་
ནམ་ཕྱུགས་འཚོ་སྐྱོང་སོགས་ཀྱི་དཀའ་ཚེགས་མེད་པས། མི་སྐྱ་ཕོ་མོ་སོགས་ནས་ཀྱང་འགྲུབ་
ངེས་པ་ཞིག་ཡིན་པས་དང་དུ་ལོངས། འཇིག་རྟེན་གྱི་དགྲས་ནི་གནོད་ཚབས་ཆུང་ཞིང་ཚེ་
རབས་སྔོན་གྱི་ལས་ངན་འཛད་པའི་གྲོགས་བགྱིད་པས་དེ་ལ་དགྲར་མ་བལྟ ཉོན་མོངས་པའི་
དགྲས་ནི་གནོད་ཡུན་རིང་ལ་གནོད་ཚབས་ཆེ་བས་སྔར་ཡང་ཁམས་གསུམ་འཁོར་བའི་གནས་
འདིར་བརླག་ཅིང་ད་དུང་ཡང་ངན་སོང་ངན་འགྲོ་ལོག་པར་ལྟུང་བའི་གནས་སུ་འཕེན་པས་
འདི་ལ་དགྲར་བལྟ་བ་མ་འཆུགས བྱ་བའི་ལེགས་ཉེས་འདི་སྔོན་ལས་ཀྱིས་བྱེད་པས་འདི་བྱ་
འདི་བྱེད་ཀྱི་བསམ་བློ་མང་པོ་ཐོག་ཁེལ་མི་འབྱུང་བས་རང་ལ་ཟས་གོས་སོགས་ཅི་ཡོད་ཀྱིས་ཆོག་
ཤེས་ཀྱིས་ལ་ཁ་རོག་སྡོད། གཞན་གྱི་རྒྱུད་ལ་ཡོན་ཏན་ཡོད་མེད་དང་སྐྱེས་བུ་དམ་པ་སུ་ཡིན་
རང་རེས་གོ་དཀའ་བས་ཀུན་ལ་དག་སྣང་སྦྱོངས་ལ་སྒྲོ་སྐུར་དང་བསམ་ངན་སྤོངས། གནོད་
སེམས་ཞེ་སྡང་འདིས་ཕ་རོལ་ལ་མི་གནོད། རང་གི་དགེ་ཚོགས་འཇོམས་ཤིང་ཕྱི་མ་དམྱལ་བར་
འཕེན་པས་འདི་ལ་རེག་ཕུང་གི་དུག་བཞིན་དུ་འཛེམ། འཇིག་རྟེན་ཚེ་འདིའི་རྙེད་བཀུར་སྙན་
གྲགས་སྒྲུབ་པའི་ངང་ལ་འཆི་བ་གློ་བུར་དུ་སླེབས་ན་བསམ་པ་ལ་ཁར་ལུས་ནས་ཕུང་པོ་དུར་ཁྲོད་
དུ་བྱ་བྱིས་ཟ། དེའི་ཚེ་ཚེ་འདིར་གཉེན་འདུན་གྱི་ཆེད་དུ་བསགས་པའི་སྡིག་དང་རྣམ་སྨིན་
ཐམས་ཅད་རང་གི་སྐལ་བར་ཐོབ་ནས བར་དོར་འཇིགས་སྐྲག་འཁྲུལ་སྣང་གིས་མནར་ཚེ་
སྐྱོབ་པ་ནི་དམ་པའི་ཆོས་མ་གཏོགས་མེད་ངེས་པས་ཕྱི་མའི་རྒྱགས་ཕྱེ་རེ་ཚེགས་སུ་ཆུད་པར་གྱིས
མདོར་ན་དགེ་བ་སྟོབས་ཆེན་མ་འགྲུབ་ཀྱང་སྡིག་པ་ཚབས་ཆེན་མ་བསགས། ཚེ་འདིར་རྩེ་
བཞིན་དགོད་བཞིན་བྱས་པའི་སྡིག་པའི་ལས་ཀྱིས་ཕྱི་མ་ངན་སོང་དམྱལ་བའི་གནས་ནས་རྣམ་
སྨིན་དུ་བཞིན་འདར་བཞིན་ཉམས་སུ་མྱོང་ཚེ་མྱོང་བ་པོ་དེ་ཡང་གཞན་ཞིག་མིན་ཏེ་ད་ལྟའི་བདག་
གཅེས་འཛིན་ཅན་མེ་སྟག་ཕྲ་མོ་ཙམ་ཡང་མི་བཟོད་པ་འདི་ཉིད་ཀྱིས་ཉམས་སུ་མྱོང་དགོས་པས་
སྡིག་ལ་ཧབ་ཐོབ་མ་བྱེད། དགེ་བའི་ལས་ཆེན་པོ་ལ་འཁུམས་ཆུང་ངུ་ལ་བརྙས་པ་འདི་ནི་རང་
ཉིད་ཆོས་སྐལ་ཆད་པའི་འགོང་བོ་སླེབས་པ་ཡིན་པས། ཐིགས་པ་བསགས་པའི་རྒྱ་མཚོའི་དཔེ་
ལྟར། ཆུང་ངུ་ལ་མི་བརྙེས་པ་དང་ཆེན་པོ་ལའང་སྙིང་རུས་བསྐྱེད་ནས་གང་འགྲུབ་དེ་སྔར་སྨྲས་
པ་ལྟར་དམ་པ་གསུམ་དང་འབྲེལ་བར་ཉམས་སུ་བླང་ན་འདི་བདེ་ཕྱི་སྐྱིད་ཅིག་འོང་ངོ་། །
ཞེས་པ་འདི་ནི་རང་གི་ཁྲིད་ཞབས་སུ་སྡོད་པའི་མི་སྐྱ་ཕོ་མོ་ཐོས་ཆུང་འགའ་ལ ཆོས་བྱ་ཚུལ་གྱི་གདམས་
ངག་འཁྱེར་བདེ་ཡིད་ལ་འཛིན་རྒྱུ་ཞིག་བྲི་དགོས་ཞེས་བསྐུལ་བ་ལ་བརྟེན་ནས སྐྱབས་རྗེ་དམ་པ་དུ་མའི་
ཞབས་རྡུལ་སྤྱི་བོར་རེག་པའི་སྐལ་བཟང་བོས་ཆོས་ཐོས་པ་མང་ཡང་མྱོང་པ་མེད་པའི ༧སྦྲུལ་གཟུགས་ཐ་
386-

སྐྱབས་རྗེ་དམ་པ་དུ་མའི་ཞལ་ལུང་ཞིམ་མངར་བདུད་རྩིའི་ཟེགས་མ
ཤལ་པ་མཁས་གྲུབ་རྒྱ་མཚོའ མ་མིང་གཞན་འཇིགས་མེད་རྡོ་རྗེ་དཔའ་བོར་འབོད་པས་དམ་པའི་ཞལ་ལུང་
རྣམས་ཕྱོགས་གཅིག་ཏུ་བསྡེབས་ཏེ་བྲིས་པས་ཀུན་གྱི་བློ་ཁ་དམ་པའི་ཆོས་ལ་ཕྱོགས་པའི་རྒྱུར་གྱུར་ཅིག། བཀྲ་
ཤིས དགེའོ
༄༅ ཨེ་མ་ཧོ ཀ་དག་རང་གནས་ཡེ་ཤེས་རང་ངོ་འཕྲོད། ། ལྷུན་གྲུབ་རིག་་
གདངས་འདྲེན་བྱེད་རྒྱན་ཏུ་ཐོབ། ། རིག་རྩལ་སྙིང་རྗེས་འགྲོ་སྒྲོལ་ཁུར་འཁྱེར་བའི། །
འཇིགས་མེད་རྡོ་རྗེ་དཔའ་བོར་གསོལ་བ་འདེབས། ། འདི་དང་ཕྱི་མ་བར་དོའི་གནས་སྐབས་
ཀུན། འདོར་མེད་བརྩེ་ཆེན་ཐུགས་རྗེ་ལེགས་གཟིགས་ནས ། དགོངས་རྒྱུད་རྟོགས་པའི་
བྱིན་རླབས་འཕོ་བ་དང་། དོན་གཉིས་ལྷུན་གྱིས་འགྲུབ་པར་བྱིན་གྱིས་རློབས
ཞེས་པ་འདི་ནི་མཚོ་ཐོག་ལུང་བསམ་འཕེལ་དང༌། ཆོས་ལྡན་སོགས་དད་གུས་ཅན་གྱི་སློབ་བུ་རྣམས་ཀྱི་
ངོར་འཇིགས་མེད་རྡོ་རྗེ་དཔལ་བོས་བྲིས་པ་དགེ་ཞིང་བཀྲ་ཤིས་པར་གྱུར་ཅིག་གུ།
387

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
༄༅། །ལྟ་སྒོམ་སྤྱོད་གསུམ་དང་སྦྱར་བའི་གསོལ་འདེབས།
༄༅། །པདྨ་མའི་རིང་ལུགས་འོད་གསལ་རྫོགས་པ་ཆེ ། རིག་དང་སྤོང་བ་མི་ཕྱེད་རྡོ་
རྗེའི་དོན ། རྩ་བྲལ་ངོ་བོ་མཚོན་བརྗོད་ཡུལ་ལས་འདས ། མ་བཅོས་ཡེ་གྲོལ་ལྟ་བུའི་རྒྱལ་
བོ་ལ།། མ་འགགས་ཆོས་ཉིད་དྲན་པས་གསོལ་བ་འདེབས། ། འཇིགས་བྲལ་བདག་མེད་
གནས་ལུགས་ཟབ་མོའི་དོན། རེ་དོགས་རོ་སྙོགས་རྡོ་རྗེའི་མཚོན་ཆ་ཡིས།
བདུད་
བཞིའི་འཆིང་བ་གཅོད་པའི་དཔའ་བོ་ཆེ། ཡེངས་བསྒོམ་བསལ་བཞག་བྲལ་བའི་སྒོམ་པ་
ལ སྩོལ་སྒྲུབ་བློ་འདས་ངང་ནས་གསོལ་བ་འདེབས། ། དུས་རིང་སྲིད་པའི་དུབ་པའི་མ་
རྒན་འགྲོ།། སྒྲོལ་འདོད་སྣ་ཚོགས་ཐབས་མཁས་ཕྱིན་དྲུག་ལམ ། རང་འདོད་བློ་ལས་
གྲོལ་བའི་ལྷག་བསམ་གྱིས གྲུབ་དོན་རྒྱལ་སྲས་སྤྱོད་པ་རྒྱ་མཚོ་ལ། ། དྲན་ཤེས་བག་དང་
ལྡན་པས་གསོལ་བ་འདེབས ། སྐྱེ་དང་ཚེ་རབས་ཕྲེང་བ་ཐམས་ཅད་དུ། དཔལ་ལྡན་བླ་
མ་དམ་པས་རྗེས་བཟུང་ནས། ལྟ་བ་རྫོགས་ཆེན་སྒོམ་པ་གཅོད་ཡུལ་དང་། ། རྒྱལ་སྲས་
སྤྱོད་པའི་ཉམས་ལེན་མཐར་ཕྱིན་ནས ། དོན་གཉིས་ལྷུན་གྲུབ་ཆོས་ཀྱི་རྒྱལ་བོར་ཤོག།
ཅེས་ལྟ་སྒོམ་སྤྱོད་གསུམ་རྫོགས་པ་ཆེན་པོ་དང་གཅོད་ཡུལ་རྒྱལ་སྲས་ཀྱི་སྤྱོད་པ་དང་སྦྱར་བའི་གསོལ་
འདེབས་འདི་ལྟ་བུ་ཞིག་དགོས་ཞེས་རང་སློབ་སྐུ་སྐྱེས་འཇམ་དཔལ་རྡོ་རྗེ་བཞད་པ་རྩལ་གྱིས་སྔ་མོ་ནས་ལྷ་དར་
བཅས་བསྐུལ་བ་དང་། སླར་ཡང་སྤྲུལ་སྐུ་འཇིགས་མེད་པདྨ་འགྲོ་འདུལ་ནས་ཀྱང་བསྐུལ་ངོར ཀུན་མཁྱེན་
ཀློང་ཆེན་ཡབ་སྲས་ཀྱི་སློབ་གྲལ་དུ་གཏོགས་པ་པདྨ་ཨ་བྷྱ་སྭ་རཱ་བཛྲ་གྱིས༌བྲིས༌པས་བརྗོད་དོན་བདེ་བླག་ཏུ་
འགྲུབ་པའི་རྒྱུར་གྱུར་ཅིག དགེའོ
- 388 -

ཞལ་གདམས་ཆོས་བཞི་རིན་ཆེན་ཕྲེང་བ
༄༅། །ཞལ་གདམས་ཆོས་བཞི་རིན་ཆེན་ཕྲེང་བ་བཞུགས། །
༄༅། མཆོག་གསུམ་རྩ་གསུམ་འདུས་པའི་ངོ་བོ་ཉིད། བཀའ་དྲིན་མཚུངས་ཟླ་བྲལ་
བའི་རིན་པོ་ཆེ གྲུབ་པའི་དབང་ཕྱུག་པདྨ་ཐུགས་མཆོག་ལ། ། སྒོ་གསུམ་གུས་པ་ཆེན་
པོའི་ཕྱག་གིས་འདུད། ། ཞལ་གདམས་དགོས་ཞེས་བསྐུལ་མཁན་མང་མོད་ཀྱང་། དེ་དོན་
རྒྱུད་ལ་སྦྱོར་མཁན་ཉུང་བའི་ཕྱིར། ། དོན་མེད་ཡི་གེར་བྲི་ལ་སྦྲོ་མིན་ཡང༌། ། སྐལ་བཟང་
སློབ་མའི་དོན་ཕྱིར་ཅུང་ཞིག་གསོལ། ། ཀྱེ་མ་དལ་བརྒྱད་འབྱོར་བཅུའི་མི་ལུས་འདི།
རྙེད་དཀའ་ཡིད་བཞིན་ནོར་བུ་ལས་ལྷག་པ། རྣམ་གཡེང་ལེ་ལོའི་དགྲ་ལ་མ་སྐུར་པར།
སྙིང་བོ་དམ་པའི་ཆོས་ཀྱིས་ལེན་པར་མཛོད། སྐྱེ་འགྲོའི་ཚེ་སྲོག་རླུང་གསེབ་མར་མེ་དང་།
མཚུངས་ཕྱི ཪ་རྟག་འཛིན་ཕྱི་ཆོས་རེ་དོགས་ཀྱིས། ། མི་འཆང་བློ་སྣ་བཙན་ཐབས་བསྟུངས་
བྱས་ནས། ། འཆི་ཁར་ཕན་ངེས་དམ་པའི་ཆོས་མཛོད་ཅིག། ཀྱི་ཧུད་སྲིད་གསུམ་འཁོར་
བའི་གྲོང་ཁྱེར་འདི། ། བདེ་བའི་ཕོངས་ཤིང་སྡུག་བསྔལ་བརྒྱ་ཕྲག་གིས། ། རྣམ་པར་
གཞོམ་པའི་ཚུལ་འདི་ལེགས་དགོངས་ནས། ། ཐར་འདོད་ངེས་འབྱུང་སྐྱོ་ཤེས་བསྐྱེད་པར་
མཛོད ། དཀར་ནག་ལས་འབྲས་ནམ་ཡང་མི་བསླུ་བས། ། བླང་དོར་ཚུལ་ལ་འབད་པར་
མ་བྱས་ན སྐད་ཅིག་གཅིག་བྱས་སྡིག་པས་བསྐལ་བའི་ཡུན བཟོད་དཀའི་དམྱལ་
བར་གནས་འདི་དྲན་པར་མཛོད། དེ་ལྟར་བློ་སྣ་ཆོས་ལ་འགྱུར་བའི་ཐབས། ། བློ་ལྡོག་
རྣམ་བཞིས་རང་རྒྱུད་སྦྱངས་བྱས་ནས ཚེ་འདི་བློ་ཡིས་གཏོང་བར་ནུས་ཙ་ན། ། རྣམ་
དག་ཆོས་ཀྱི་ཕྱེད་ཀ་ཚར་བ་ཡིན། ། ཡོན་ཏན་ཀུན་གྱི་འབྱུང་གནས་དགེ་བའི་བཤེས
བསམ་དང་སྦྱོར་བས་ཚུལ་བཞིན་ལེགས་བསྟེན་ནས། མདོ་སྔགས་གཞུང་ལ་ཐོས་བསམ་
ཕྱོགས་མེད་དུ ། བྱ ་བ་ཐར་ལམ་སྣང་བའི་སྒོ། སྡོམ་གསུམ་རྟེན་གྱུར་མཆོག་གསུམ་
རིན་པོ་ཆེ། ། ཡིད་ཆོས་དད་པས་སྐྱབས་སུ་ལེགས་བསྟེན་ན། ། བསླབ་གསུམ་ཉམས་ལེན་
རྒྱན་གྱིས་མཛེས་པར་འགྱུར། ། རང་དོན་ཡིད་བྱེད་བློ་ངན་དྲུངས་ཕྱུང་སྟེ ཚད་མེད་
བཞི་དང་རྒྱུ་འབྲས་མན་ངག་བདུན། ། རང་གཞན་གཅེས་པར་འཛིན་པའི་འབྱོར་རྒུད་ལ།
བསམ་ནས་བྱང་ཆུབ་སེམས་མཆོག་བསྐྱེད་པར་མཛོད། ། འདི་ནི་སྲས་བཅས་རྒྱལ་བའི་་
389-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
བསྒྲོད་གཅིག་ལམ། བྱང་ཆུབ་སྒྲུབ་ལ་འདི་ཉིད་མེད་ཐབས་མེད། ། བདག་གཞན་་་་
མཉམ་བརྗེ་ཕྱིན་དྲུག་ལམ་མཆོག་སོགས། ། སྤང་སྒྲུབ་བསླབ་པའི་གནས་ལ་ནན་ཏན་་་་་་་་
མཛོད། བླང་དོར་གནས་ཀུན་མི་བརྗེད་དྲན་པ་དང་། སྒོ་གསུམ་སྐྱོན་ཡོན་བརྟག་པའི་
ཤེས་བཞིན་དང་ཆོས་བཞིན་གཟོབ་པ་ལྷུར་ལེན་བག་ཡོད་གསུམ། ། དམ་པའི་ལྷ་ཆོས་
སྒྲུབ་ལ་མེད་ཐབས་མེད ། དགེ་རྩ་ཆེ་ཕྲ་གང་ཞིག་བགྱིད་པ་ལ། སྦྱོར་བ་སེམས་བསྐྱེད་
དངོས་གཞི་དམིགས་མེད་དང་། རྗེས་ལ་བསྔོ་སྨོན་དམ་པ་གསུམ་འབྲེལ་ན། ། ངེས་
ལེགས་ཐར་བ་དམ་པའི་རྒྱུ་རུ་འགྱུར།། ལུས་ངག་ཡིད་གསུམ་གཙོ་བོ་སེམས་ཡིན་པས།
དུས་ཀུན་རང་གི་སེམས་ལ་བརྟགས་བྱས་ནས ། སྐྱོན་ཀུན་སྤངས་ཤིང་ཡོན་ཏན་གསར་
བསྐྲུན་ཏེ། ། རང་སེམས་གྱོང་བོ་འདུལ་ལ་བརྩོན་པ་སྐྱེད། ། འཇིག་རྟེན་ཆོས་བརྒྱད་ལམ་
ཁའི་རྡོ་བཞིན་བོར། ། ཆོས་དང་རང་སེམས་ཞུ་དག་ནན་ཏན་མཛོད། ། དེ་ལྟར་བྱས་ན་
ཆོས་དང་རང་སེམས་འདྲེས། ཆོས་དེ་ཡང་དག་ལམ་དུ་འགྲོ་བར་འགྱུར། དེ་ཡང་སྣང་
ཞེན་ལྷར་རྫོགས་བསྐྱེད་རིམ་སྟེ། —བདག་ཏུ་ཞེན་དང་དངོས་པོ་ཞེན་པ་གཉིས།། སྣང་བ་
འདི་གསུམ་ང་རྒྱལ་བརྟན་པ་དང་། རྣམ་དག་དྲན་དང་རྣམ་པ་གསལ་བས་སྦྱོངས། ། ཐ་
མལ་སྐྱེ་འཆི་བར་དོའི་འཁྲུལ་བ་ཀུན། ། གྲོལ་བྱེད་བསྐྱེད་རྫོགས་སྐུ་གསུམ་ལམ་འཁྱེར་་་་་
དང་། ། ཐབས་གྲོལ་སྟེང་འོག་སྒོ་ཡིས་སྦྱངས་བྱས་ནས། ། ལམ་གྱི་འཁྲུལ་བ་སེལ་བའི་མན་
ངག་ཡིན ། འཁོར་འདུས་ཆོས་ཀུན་རྩ་བ་རང་གི་སེམས། ། དང་པོ་བྱུང་བའི་ཡུལ་མེད་རུ་
ཡིས་སྟོང ། བར་དུ་གནས་པའི་གཞི་མེད་སྐྱེན་དང་བྲལ། ། —ཐ་མ་འགྲོ་འོང་བྲལ་བ་རིག་
པའི་གཤིས ། བལྟས་པས་མ་མཐོང་བ་དེ་ཆོས་མཐོང་ཡིན། བཙལ་བས་མ་རྙེད་པ་དེ་
རྙེད་པའི་མཆོག། བཞི་ཆ་གསུམ་བྲལ་རིག་སྟོང་བློ་འདས་གཤིས ། མངོན་སུམ་རྗེན་པར་
མཐོང་ལ་ལྟ་བ་ཟེར། ། གནས་ལུགས་ལྟ་བའི་ཉམས་ལེན་དེ་ཉིད་དོན། ། རྩོལ་མེད་རང་
བཞག་ངང་ནས་རྒྱུན་བསྐྱངས་ཚེ ། སྤྲོ་བསྡུ་གསལ་བཞག་དམིགས་གཏད་ཞེན་འཛིན་་་་་
བྲལ སྤང་བླང་བཅོས་བསྒྱུར་རེ་དོགས་རྩོལ་སྒྲུབ་མེད། ། བཟང་ངན་རྟོག་པའི་ཕྱོགས་
སུ་མ་ལྟུང་ཞིང་། ། བཏང་སྙོམས་ལུང་མ་བསྟན་དུ་མ་འབྱམས་པར། ཤར་གྲོལ་དབྱེ་བ་
བྱེད་མཁན་ཡོད་མིན་ལ། ། ཤེས་རིག་རང་ཚུགས་ཟིན་པས་གཞན་མི་དགོས། དེ་ལྟར་
ཡེངས་བསྒོམ་བྲལ་བའི་རྒྱུན་བསྐྱངས་ཚེ། མངོན་ཞེས་ཕྲ་མོ་འཆར་བའི་གསལ་ཉམས་་
དང་། འབྲལ་མི་ཕོད་པའི་དགའ་བདེའི་ཉམས་དང་ནི ། ཧད་བོར་སོང་པའི་སྟོང་
རྣམས་གནས་ཆ་ཅན ཁམས་གསུམ་རྒྱུ་ཡིན་ཞེན་མེད་ཕཊ་ཀྱིས་གཏོར ། གནས་པ་
ཡོན་ཏན་འགྱུར་བ་སྐྱོན་ཉིད་དུ། ། མི་བལྟ་ཚོགས་དྲུག་སྣང་བ་གང་ཤར་ལ། ། དེར་འཛིན་
390-

ཞལ་གདམས་ཆོས་བཞི་རིན་ཆེན་ཕྲེང་བ།
མི་བྱ་ཕྱམས་གདལ་སྐྱོང་བ་གནད། ། ད་ལྟའི་ཐ་མལ་ཤེས་པ་ཟངས་ཐལ་འདི། བཅོས་
བཅོས་ཕྲི་བསྣན་སྤོངས་ལ་རང་སོར་བཞག། རིག་པ་རྗེན་པའི་རང་ངོ་སྐྱོང་པ་འདི། ། སྒོམ་
གྱི་སྙིང་རྡོ་ཡིན་པས་ཐུགས་ལ་ཆོངས། ། དེ་ཚེ་བཟང་ངན་རྣམ་རྟོག་གང་ཤར་ལ།
བལྟ་སྔོན་བསུ་རྗེས་དཔྱོད་མི་བྱ་བར། འཆར་མཁན་གཞི་ཡི་རིག་པ་ངོས་བཟུང་ན།
ཤར་གྲོལ་དུས་མཉམ་མཁའ་ལམ་བྱ་རྗེས་བཞིན། སྒོམ་པ་ཤེས་ཀྱང་གྲོལ་ལུགས་གནད་མེད་
ན བསམ་གཏན་ལྷ་དང་འདྲ་བར་གསུངས་དེའི་ཕྱིར། རྟོགས་པའི་གདེང་ཚད་གྲོལ་ཐོག་
བཟུང་བྱས་ནས རང་གྲོལ་རྟོགས་པའི་གནད་ལ་གོམས་པར་མཛོད། རང་ཤར་རང་
གྲོལ་གནད་གསང་འདི་ཤེས་ན། ། བཟང་ངན་རྣམ་རྟོག་ཆུ་ལ་རི་མོ་བཞིན། ། སྐྱེ་གྲོལ་དུས་
སེམས་མཉམ་རང་ཚུགས་མི་ཐུབ་འཇིག། སྐད་ཅིག་རྟོག་པས་ཕན་གནོད་གང་ཡང་མེད།
གནས་ཉམས་མྱོང་སྟོང་ལས་རང་གྲོལ་གྱི། རིག་པ་སྐད་ཅིག་ལྷག་པར་གསུངས་པའི་ཕྱིར།
ཡེ་གྲོལ་ཪང་གྲོལ་གཅེཪ་གྲོལ་ལ་སོགས་པ། ལྟ་སྒོམ་སྤྱོད་པའི་གནད་ཀུན་འདིར་འདུས་
པས། ། རང་གྲོལ་རྟོགས་པའི་གནད་ལ་གོམས་པར་མཛོད། ། དེ་ལྟར་རང་གྲོལ་གནད་ལ་
གོམས་པ་ན། ཅི་ཤར་རིག་སྟོང་རྗེན་པའི་ཡེ་ཤེས་དེ།། ཅི་འགྱུ་ཆོས་སུ་རྒྱལ་བོའི་རང་
རྩལ་ཕྱིར ། འཁྲུལ་བ་ཡེ་ཤེས་ཆེན་པོར་འཆར་ཚུལ་ལགས། ། འདི་ནི་རྒྱུད་ལུང་མན་ངག་
ཀུན་གྱི་བཅུད། ཆུ་བརྒྱ་ཟམ་གཅིག་འགགས་བརྒྱ་འཕྲང་གཅིག་བཞིན། ། མདོ་སྔགས་
ཆོས་ཀྱི་གནད་ཀུན་འདིར་འདུས་པ། ། གཅིག་ཤེས་ཀུན་གྲོལ་དོན་དེ་ཉམས་སུ་ལོངས།
འདིར་འབད་དུས་གསུམ་ལེགས་བྱས་དགེ་བ་ཀུན། ། སྲས་བཅས་རྒྱལ་བའི་ཡོངས་བསྔོ་དང་
འགྲོགས་ཏེ། ། མཁའ་མཉམ་ཡིད་ཅན་བྱང་ཆུབ་ཐོབ་ཕྱིར་བསྔོ། དེའི་མཐུས་ཕན་་་་
བདེའི་ལེགས་ཚོགས་འབྱུང་བའི་སྒོ། ། བཤད་སྒྲུབ་བསྟན་པ་ཕྱོགས་མཐར་རབ་རྒྱས་ཏེ། །
དེ་འཛིན་སྐྱེས་པའི་སྐུ་ཚེ་རིང་འཚོ་ཞིང་། རྒྱལ་ཁམས་བདེ་སྐྱིད་སྣང་བས་ཁྱབ་གྱུར་ཅིག།
ཅེས་ཞལ་གདམས་འདི་ལྟ་བུ་ཞིག་དགོས་ཞེས་སྦྲུལ་སྐུ་འཇིགས་མེད་ཡེ་ཤེས་སྙིང་བོ་དང་བཟོད་པ་ཟུང་
གཉིས་ཀྱིས་སྔ་མོ་ནས་བསྐུལ་བ་བཏང་སྙོམས་སུ་བཞག་ཀྱང་སླར་ཅོག་རོང་དཔོན་པོ་རྡོ་རྗེ་ཚེ་བརྟན་དང་། སྒོ་
མེ་སྔགས་འཆང་བསམ་འཕེལ་དང༌ཆོས་ལྡན་མཁས་གྲུབ་དཀོན་མཆོག་བསྟན་རྒྱས་སོགས་དོན་གཉེར་ཅན་
འགའ་ལ་ཕན་དུ་རེ་ནས་འཇིགས་མེད་རྡོ་རྗེ་དཔའ་བོས་བྲིས་པ་དགེ་ཞིང་བཀྲ་ཤིས་པར་གྱུར་ཅིག། དགེའོ།
391

༄༅ །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
༄༅། །དགེ་མ་དཔལ་སྒྲོན་ལ་གདམས་པ་བཞུགས་སོ། །
༄༅། །དུས་གསུམ་སྲས་བཅས་རྒྱལ་བ་མ་ལུས་པའི། ། མཁྱེན་བརྩེ་ནུས་པའི་ཡོན་ཏན་
གཅིག་བསྡུས་པ། ། དཔལ་མགོན་དྲིན་ཅན་རྩ་བའི་བླ་མ་ལ། སྒོ་གསུམ་གུས་པ་ཆེན་པོས་
ཕྱག་བགྱིའོ། ། འོ། དལ་འབྱོར་གྱི་མི་ལུས་འདི་ཡང་ཡང་རྙེད་དཀའ་བས་སྙིང་བོ་དམ་པའི་
ཆོས་ཀྱིས་ཨེ་ལོན་ལྟོས། འདི་བ་ནམ་འོང་མི་ཤེས་པས་འཆི་ཁར་ཕན་པའི་ཆོས་རེ་མྱུར་དུ་སྒྲུབས།
ལས་རྒྱུ་འབྲས་འདི་ཕྲ་ཞིང་མི་བསླུ་བས་དགེ་སྡིག་གི་སྤང་བླང་ལ་བརྩོན། འཁོར་བ་འདི་མཐོ་
དམན་གང་དུ་སྐྱེས་ཀྱང་བདེ་བའི་གོ་སྐབས་མེད་པས་སྐྱོ་ཤས་དང་ངེས་འབྱུང་བསྐྱེད། ཐར་
བའི་བྱང་ཆུབ་སྒྲུབ་ནས་ལམ་དང་འབྲས་བུའི་ཡོན་ཏན་བརྗོད་ལས་འདས་པས་ཕན་ཡོན་ལ་བྲོད་
ཡ་བསྐྱེད། ཡོན་ཏན་ཐམས་ཅད་ཀྱི་འབྱུང་གནས་བླ་མ་དགེ་བའི་བཤེས་གཉེན་ཡིན་པས་
བསམ་དང་སྦྱོར་བས་ཚུལ་བཞིན་དུ་བསྟེན། ཐར་བའི་ལམ་གྱི་འཇུག་སྒོ་སྡོམ་པ་ཐམས་ཅད་ཀྱི་
རྟེན་གཞི་དཀོན་མཆོག་རིན་པོ་ཆེ་རྣམ་གསུམ་ཡིན་པས། ཡིད་ཁྱེད་ཤེས་ཀྱི་དད་པས་སྐྱབས་སུ་
སོང་མཁའ་མཉམ་གྱི་སེམས་ཅན་ཐམས་ཅད་འཁོར་བ་ཐོག་མེད་ནས་ད་ལྟའི་བར་དུ་ཡང་
ཡང་དྲིན་གྱིས་བསྐྱངས་པའི་དྲིན་ཅན་ཡིན་པས བདེ་བ་ལྡན་འདོད་ཀྱི་བྱམས་པ། སྡུག་
བསྔལ་བྲལ་འདོད་ཀྱི་སྙིང་རྗེ། བདེ་བ་དང་མི་འབྲལ་བར་འདོད་པའི་དགའ་པ། ཆགས་སྡང་
ཞི་འདོད་ཀྱི་བཏང་སྙོམས་བཞིས་བློ་ལས་སུ་རུང་བའི་ཐབས་ལ་སྒོ་དུ་མ་ནས་བརྩོན བྱང་ཆུབ་
མཆོག་ཏུ་སེམས་བསྐྱེད་ནས་རྒྱལ་སྲས་ཀྱི་སྤྱོད་པ་རྒྱ་མཚོའི་གནས་ལ་རང་གི་བློའི་ནུས་པ་དང་
འཚམས་པར་ཉམས་སུ་ལོངས། སྔར་བྱས་ཀྱི་ཉེས་ལྟུང་ཐམས་ཅད་སྟོབས་བཞི་ཚང་བའི་སྒོ་
·ཤགས་སྡོམ་རེམས། ཚོགས་གཉིས་མ་རྫོགས་པར་སངས་རྒྱས་ཐོབ་ཐབས་མེད་པས་ནས་བཤགས་
ཚོགས་ཆུང་ངུའང་འབད་པ་ཆེན་པོས་སྒྲུབས། བྱིན་རླབས་བཙན་ཐབས་སུ་འཕོ་བའི་གནད་བླ་
མའི་རྣལ་འབྱོར་ཡིན་པས་རྒྱུན་གྱི་ཉམས་ལེན་གྱི་གཙོ་བོར་ཟུངས། གསང་སྔགས་དབང་ལ་མ་
བརྟེན་པར་འགྲུབ་པར་མི་འགྱུར་བས་རྟག་ཏུ་ལམ་དབང་བླང་། དག་པའི་ཞིང་དུ་རྟགས་
མཚམས་སྦྱོར་བའི་གནད་འཕོ་བའི་གདམས་ངག་ཡིན་པས་ཡང་ཡང་གོམས་འདྲིས་བྱ མདོར་
ན་སྔོན་སོང་ཕྱིར་འོང་མེད་པའི་བག་ཆགས་ངན་པའི་རྗེས་དཔྱོད་པ། མ་འོངས་ཐོག་ཁེལ་མི་
392-

དགེ་མ་དཔལ་སྒྲོན་ལ་གདམས་པ།
འབྱུང་བའི་རེ་དོགས་སོ་ཚིས་ཀྱི་མདུན་བསུ་བ། ད་ལྟ་ཡུལ་དྲུག་རྐྱེན་དབང་དུ་སོང་ནས་འཁྲུལ་
རྟོག་རང་གར་ཤོར་བ་སྟེ རང་རྒྱུད་ཆོས་ལས་རིང་བའི་སྐྱོན་འདི་གསུམ་སྤངས་པ་གལ་ཆེ
བླང་དོར་གྱི་གནས་མི་བརྗེ་བའི་དྲན་པ། སྒོ་གསུམ་སྐྱོན་ཡོན་རྟོགས་པའི་ཤེས་བཞིན། ལུས་
ངག་ཡིད་གསུམ་ཆོས་བཞིན་གཟོབ་པ་ལྷུར་ལེན་པ་བག་ཡོད་དེ། འདི་གསུམ་རྟག་ཏུ་རང་
དང་འགྲོགས་དགོས་པས་རྣམ་པ་ཀུན་ཏུ་མ་བརྗེད། ངེས་འབྱུང་གི་བསམ་པས་གཞན་གནོད་
གཞི་བཅས་ལས་ལྡོག་སྟེ་ཚེ་འདི་བློས་ཐོངས་ན་ཐེག་པ་ཆུང་ངུའི་ལམ་གནད་ཐམས་ཅད་དེ་ལ་འདུ།
རང་དོན་ཡིད་བྱེད་ཀྱི་བློ་ལ་སྐྱོན་དུ་བལྟས་ནས་འགྲོ་རྣམས་འཕྲལ་ཕུགས་ཕན་བདེ་ལ་སྦྱོར་བའི་
ཁུར་རང་གིས་བླངས་ན་ཐེག་པ་ཆེན་པོའི་ལམ་གནད་མཐའ་དག་དེར་འདུ ཐ་མལ་སྣང་ཞེན་
གྱི་བློ་ངན་དུག་ལྟར་སྤང་ནས་སྣང་གྲགས་རིགས་གསུམ་ལྷ་སྔགས་ཆོས་སྐུའི་རྣམ་རོལ་དུ་ཤར་ན་བླ་
མེད་གསང་སྔགས་ཀྱི་ད་ཀྱང་དེ་ལ་འདུ རང་ངོ་རང་ཤེས་ཀྱི་ངང་ནས་གང་ཤར་རིག་
པའི་གསལ་འདེབས་སུ་སོང་ན་མན་ངག་རྫོགས་པ་ཆེན་པོའི་ལམ་གྱི་གནད་དང་དེར་འདུ་
བས་མ་བརྗེད། ཚིག་འདི་དཔེ་ལ་མ་བཞག་པར་དོན་རྒྱུད་སྟེང་དུ་སྦྱོར། རྟག་ཏུ་རང་སེམས་
ལ་ལྟོས། གདམས་ངག་གི་གནད་ཐམས་ཅད་དེར་འདུ།
ཞེས་པ་འདི་ཡང་དགེ་མ་དཔལ་སྒྲོན་གྱིས་ལྷ་རྫས་བཅས་བསྐུལ་ངོར། ཀུན་མཁྱེན་ཡབ་སྲས་བརྒྱུད་པར་
མི་ཕྱེད་པའི་དད་པ་ཐོབ་པའི་དུས་མཐའི་སྔགས་གཟུགས་འཆང་བ་པདྨ་འོད་གསལ་རྡོ་རྗེ་རྩལ་ལམ་མིང་གཞན་
འཇིགས་མེད་རྡོ་རྗེ་དཔའ་བོས་བྲིས་པས་དེ་དོན་བདེ་ལེགས་སུ་རྟོགས་པའི་རྒྱུར་གྱུར་ཅིག། དགེའོ
དགེའོ དགེའོ
393-

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
༄༅། །སེམས་བསྐྱེད་ཟིན་བྲིས་དང་བསྔོ་བའི་ངག་འདོན་བཞུགས།
༄༅། །ཐོག་མར་དགེ་རྩ་ཐབས་ཀྱིས་ཟིན་པར་བྱེད་པའི་སྦྱོར་བ་སེམས་བསྐྱེད་དམ་པ་འདི་
ལྟར་བསྒོམ། འོ་ནམ་མཁའ་དང་མཉམ་པའི་འགྲོ་བ་སེམས་ཅན་འདི་རྣམས་འཁོར་བ་ཐོག་མ་
མེད་པ་ནས་ད་ལྟའི་བར་དུ་དུས་ལན་གཅིག་མ་ཡིན་པར་ཡང་དང་ཡང་དུ་དྲིན་ཚད་མེད་པས་
བསྐྱངས་པའི་དྲིན་ཅན་ཤ་སྟག་ཡིན་ལ། མ་དྲིན་ཅན་དེ་དག་ད་ལྟ་འཁོར་བ་སྡུག་བསྔལ་གྱི་རྒྱ་
མཚོ་ཆེན་པོར་བདེ་བའི་རྒྱུ་འབྲས་ཀྱི་ཕོངས་ཤིང་སྡུག་བསྔལ་གྱི་རྒྱུ་འབྲས་ལ་ཁོར་མོ་ཡུག་ཏུ་སྤྱོད་
པ་དུས་ནམ་ཡང་བདེ་བ་དང་ཐར་བའི་གོ་སྐབས་མེད་པར་ལམ་ལོག་མགོ་རྨོངས་༴སུ་གྱུར་བ་ལོང་
བ་ཐང་སྟོང་དུ་འཁྱམས་པ་ལྟ་བུའི་མགོན་མེད་སྐྱབས་བྲལ་གྱི་སེམས་ཅན་འདི་རྣམས་སྙིང་རེ་རྗེ
བདག་གིས་སེམས་ཅན་དེ་དག་ཀུན་རིགས་དྲུག་སོ་སོའི་ལས་སྣང་སྡུག་བསྔལ་བག་ཆགས་དང་
བཅས་པ་བྲལ་ནས། གཏན་གྱི་བདེ་བ་རྣམ་མཁྱེན་བླ་ན་མེད་པ་ཡང་དག་པར་རྫོགས་པའི་
སངས་རྒྱས་ཀྱི་གོ་འཕང་རིན་པོ་ཆེ་མྱུར་བ་ཉིད་དུ་ཐོབ་པར་བྱ། དེའི་ཆེད་དུ་སྒོ་གསུམ་དགེ་ལ་
སྦྱར་ནས་ཟབ་པ་དང་རྒྱ་ཆེའི་དམ་པའི་ཆོས་འདི་དག་ཉམས་སུ་བླངས་བར་བགྱིའོ། ། སྙམ་ཏེ་
དགེ་བ་སྒྲུབ་པ་ལ་འཇུག་གོ དལ་བ་བརྒྱད་དང་འབྱོར་བ་བཅུ་ཚང་པའི་མི་ལུས་རིན་པོ་ཆེ་
ཤིན་ཏུ་རྙེད་དཀའ་ཞིང་རྙེད་ན་དོན་ཆེ་བ་ད་རེས་རྙེད་པའི་དུས་འདིར་སྙིང་བོ་ཞིག་དམ་པའི་
ཆོས་ཀྱིས་བླང་བར་བགྱིའོ ། སྤྱིར་འདུས་བྱས་ཐམས་ཅད་མི་རྟག་པའི་རང་བཞིན་ལས་མ་
འདས་ཤིང་ཁྱད་པར་དུ་རང་རེ་རྣམས་ནམ་འཆི་ཆ་མེད་འཆི་རྐྱེན་ལ་ངེས་པ་མེད་པའི་དེ་རིང་
ཙམ་ལའང་མི་འཆི་བའི་གདེང་མེད་པས་ན། དམ་པའི་ཆོས་ཟབ་མོ་མྱུར་བ་ཉིད་དུ་བསྒྲུབ་
པར་བགྱིའོ། ། ཡ་ཀི་སྲིད་རྩེ་ནས་མ་ཀི་མནར་མེད་ཀྱི་བར་དུ་འཁོར་བའི་གནས་ནས་མཐོ་
དམན་གང་དུ་སྐྱེས་ཅིང་སྡུག་བསྔལ་གྱི་རང་བཞིན་ལས་མ་འདས་པས་རང་གཞན་ཐམས་ཅད་
འདི་ལས་ངེས་པར་ཐར་བ་ཞིག་བྱའོ། ། རྒྱུ་དགེ་བ་བྱས་པ་ལ་འབྲས་བུ་བདེ་བ་འབྱུང་ཞིང་
རྒྱུ་མི་དགེ་བ་བྱས་པ་ལ་འབྲས་བུ་སྡུག་བསྔལ་འབྱུང་བའི་ཚུལ་འདི་ལ་ནམ་ཡང་བསླུ་བ་མེད་པས་
ན་སྙིང་ནས་ཡིད་ཆེས་བསྐྱེད་དེ་དགེ་བ་བསྒྲུབ་པ་དང་སྡིག་པ་སྤང་བ་ལ་འབད་པར་བྱའོ།
ཞེས་མོས་གུས་རྩེ་གཅིག་གི་ཆོ་ག་གང་བསྒྲུབ་ལ་རོལ་ལོ། བཀྲ་ཤིས། །
394-

སེམས་བསྐྱེད་ཟིན་བྲིས་དང་བསྔོ་བའི་ངག་འདོན།
༄༅། །བདག་གིས་དགེ་བའི་རྩ་བ་འདིས་མཚོན་ཏེ་དུས་གསུམ་ཀུན་ཏུ་གཞན་རྣམས་ཀྱི་
ལུས་ངག་ཡིད་གསུམ་གྱི་སྒོ་ནས་ཟག་བཅས་ཟག་མེད་ཀྱི་དགེ་བའི་རྩ་བ་རྒྱ་ཆེ་ཆུང་གང་ཞིག་
བགྱིས་པ་དང་བགྱིད་དུ་བསྩལ་པ་དང་ས་སུ་ཡི་རང་རྣམས་བགྱིས་པའི་དགེ་ཚོགས་ཐམས་ཅད་
ཕྱོགས་གཅིག་ཏུ་བསྡུས་ཤིང་བསྡུམ་ཏེ་བསྡོམབསྡོམས་ནས་ཚེ་རབས་ཐོག་མ་མེད་པ་ནས་ད་ལྟའི་བར་དུ་
ཡང་ནས་ཡང་དུ་དྲིན་གྱིས་བསྐྱངས་པའི་དྲིན་ཅན་གྱི་ཕ་མ་དང་གཉེན་ཉེ་འབྲེལ་སོགས། སྡང་
བྱེད་ཀྱི་དགྲ། གནོད་བྱེད་ཀྱི་བགེགས། ཤ་ཟོས་པགས་པ་གྱོན་པ་དང་། འོ་ཞོ་འཐུང་བའི་
མ་འབྲི། ཞོན་རྟ་ཁལ་མཛོ། སྒོ་ཁྱི་བྲན་གཡོག་མཐོང་ཐོས་དྲན་རེག་སོགས་ཀྱིས་ལས་བཟང་
ངན་ཅི་རིགས་ཀྱི་སྒོ་ནས་འབྲེལ་བ་ཐོགས་ཚད་གཙོར་བྱས་ཏེ་ནམ་མཁའི་མཐའ་ཁྱབ་ཀྱི་འགྲོ་བ་
སེམས་ཅན་གཅིག་ཀྱང་མ་ལུས་བ་རིགས་དྲུག་སོ་སོའི་ལས་སྣང་བག་ཆགས་སྡུག་བསྔལ་ཐམས་
ཅད་བྲལ་ནས་གཏན་གྱི་བདེ་བ་རྣམ་མཁྱེན་བླ་ན་མེད་པ་ཡང་དག་པར་རྫོགས་པའི་སངས་རྒྱས་ཀྱི་
གོ་འཕང་རིན་པོ་ཆེ་མྱུར་བ་ཉིད་དུ་ཐོབ་པའི་རྒྱུ་དང་ས་བོན་ཉིད་དུ་དུས་གསུམ་སངས་རྒྱས་
ཐམས་ཅད་ཀྱི་ཕྱོགས་བཅུའི་རྒྱལ་བ་སྲས་དང་བཅས་པས་ཇི་ལྟར་བསྔོས་པ་དེ་བཞིན་དུ་བདག་
གིས་ཀྱང་ཡོངས་སུ་བསྔོ་བར་བགྱིའོ། ། བསོད་ནམས་འདི་ཡི་སོགས་སྒྲོལ་བར་ཤོག། ཀུན་
བཟང་སྣང་མཐའ་བ་སོགས། སྔ་འགྱུར་བསྟན་པ་སོགས་གྱུར་ཅིག། ཞེས་བསྔོ་སྨོན་གང་ཤེས་
ཀྱིས་མཐའ་བརྒྱན་པར་བྱའོ།
སྤྲུལ་གཟུགས་མཁས་གྲུབ་མིང་གིས་བྲིས་པ་དགེ་ཞིང་བཀྲ་ཤིས་པར་ཤོག།
395 I

༄༅། །གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ
༄༅། །ཡུལ་ལྷ་ཆེན་པོ་ཕྲིན་ལས་ཐོགས་མེད་རྩལ་གྱི་གསོལ་མཆོད་
འདོད་དོན་ཕྲིན་ལས་མྱུར་འགྲུབ་ཞེས་བྱ་བ་བཞུགས་སོ། །
༄༅། །ཧྲཱིཿ ལྷོ་ནུབ་དྭངས་གསལ་དྲི་མེད་སིན་དྷུའི་མཚོར ཆུ་སྐྱེས་གེ་སར་
འདབ་བརྒྱ་གྲོལ་བའི་སྦུབས། ། རྒྱལ་ཀུན་འཕྲིན་ལས་གཅིག་བསྡུས་གཟུགས་ཀྱི་སྐུར།
ཡོངས་བཞེངས་པདྨ་ཀཱ་རས་གཟི་བྱིན་ཕོབ མགོན་དེའི་མཐུ་སྟོབས་ནུས་པའི་གྲུ་ཆར་
གྱིས། ། སྣང་སྲིད་དྲེགས་པའི་མེ་དཔུང་ཆིལ་ཆིལ་དུ། ། བསད་ཚེ་མ་བཟོད་སྲོག་སྙིང་
མདོང་གསོལ་དུ། ཕུལ་ནས་བསྟན་པ་སྲུང་བར་ཁས་བླངས་པའི། དམ་ཅན་ཡུལ་ལྷ་ཆེ་
རྒུ་གཉན་རྒུ་སྤྱི། ཁྱད་པར་མདོ་སྨད་གསེར་ལྡན་འཛིན་མའི་ཁྱོན། ། གངས་དཀར་ཤེལ་
གྱི་ལཱ་ཐོད་འཛིན་པའི་སྤོར། ། གནས་བཅས་ཤར་སྐྱོང་དགེ་བསྙེན་ཡོངས་ཀྱི་རྗེ། རྨ་རྒྱལ་
སྦོམ་ར་སྲིང་ལྕམ་སྲས་བློན་འཁོར། དགོས་སུ་འབལ་གྱི་དབྱིག་འཛིན་ཁྱོན་ཡངས་པོར།
དབང་བྱེད་མཐོན་པོ་བཅུ་གསུམ་ཡུལ་སྐྱོང་གཙོ། —བཀའ་འཁོར་ལྷ་སྲིན་དྲེགས་པའི་ཚོགས་
རྣམས་དང ཡང་དགོས་དགེ་མཚན་ཕུན་ཚོགས་ཡུལ་འདི་ཡི། ། ལྷོ་ངོས་བྲག་དམར་བ་
གམ་བརྗིད་ཆགས་པར ། ཡིད་ལས་གྲུབ་པའི་རིན་ཆེན་ཁང་བཟང་དབུས དར་ཟབ་
འབོལ་བརྩེགས་ངོ་མཚར་བཀོད་ལེགས་སྟེང་། ལྷ་བཙུན་ཆེན་པོ་ཕྲིན་ལས་ཐོགས་མེད་
རྩལ ། སྐུ་མདོག་རབ་དམར་བྱུ་རུའི་ལྷུན་པོ་ལ། ། འཆར་ཀའི་ཉི་གཞོན་གསར་བས་
འཁྱུད་པ་བཞིན། སྐུ་ལ་དམར་སྨུག་དར་གྱི་རལ་ག་དང་། རིན་ཆེན་རྒྱན་དང་དར་
དམར་འགྱིང་ཐོད་གསོལ། ། ཕྱག་གཡས་དགོས་འདོད་འགུགས་པའི་ལྕགས་ཀྱུ་དང༌།
གཡོན་པས་ཡིད་བཞིན་འདོད་འབྱུང་གཏེར་བུམ་བསྣམས། ཞབས་གཉིས་རོལ་སྟབས་སྒེག་
པའི་ཉམས་དང་ལྡན། ། རེས་འགའ་རྟ་སྔོན་རིན་ཆེན་སྒ་སྲབ་ཅན། ། བཅིབས་ཤིང་སྟག་
ཤར་དཔའ་བོའི་ཆས་དང་ལྡན། སྦྱོར་ཡུམ་ཀླུ་སྨན་རྒྱལ་མོ་གཏེར་གྱི་བདག། སྲས་ལྕམ་
བློན་འབངས་ཡང་འཁོར་ཚོགས་བཅས་ལ། ། དངོས་བཤམས་ཇ་ཆང་སྐྱེམས་ཕུད་མཚོ་ལྟར་
བསྐྱིལ ། རོ་བརྒྱའི་བཅུད་ལྡན་གཏོར་ཚོགས་རི་ལྟར་སྤུངས། བསུང་ཞིམ་ངད་ལྡན་
396-

ཡུལ་ལྷ་ཆེན་པོ་ཕྲིན་ལས་ཐོགས་མེད་རྩལ་གྱི་ཕྲིན་ལས་མྱུར་འགྲུབ
བསང་དུད་སྤྲིན་བཞིན་འཁྲིགས། ཡིད་སྤྲུལ་འདོད་དགུའི་འབྱོར་ཚོགས་དཔག་ཡས་་་་་་་
འདིས། ། ཐུགས་ཀྱི་དགྱེས་པ་ཆེན་པོ་རབ་བསྐངས་ནས ། ཕོག་ཐུག་འགལ་འཁྲུལ་་
ཐམས་ཅད་བཟོད་པར་བཞེས། ། རྒྱལ་བའི་དབང་བོ་པདྨ་ལས་གྲོལ་གྱི། མི་འགྱུར་བདེ་
ཆེན་ཐུགས་ཀྱི་སྒྱུ་འཕྲུལ་ལས མཆོག་གསང་རྡོ་རྗེ་སྙིང་བོའི་བསྟན་པའི་བདག། བརྒྱུད་
ལྡན་བླ་མའི་ཐ་ཚིག་ཉེར་དགོངས་ལ། ། རྒྱལ་བསྟན་བསྲུང་ཞིང་དཔལ་ལྡན་བླ་མ་ཡི། ། སྐུ་
ཚེ་མཛད་ཕྲིན་ཡར་ཟླའི་དཔལ་ལྟར་མཛོད། སྤོང་ཀློག་བྱ་བར་བརྩོན་པའི་འདུས་སྡེ་སྤེལ། །
ནད་གདོན་དགྲ་མཚོན་རྐྱེན་ངན་ཞི་བ་དང་། ཚེ་བསོད་དཔལ་འབྱོཪ་རླུང་རྟ་སྙན་གྲགས་
རྒྱས ། འདོད་དགུའི་དངོས་ཀུན་མོས་བཞིས་དབང་དུ་མཛོད། ། གནོད་བྱེད་དགྲ་་་་་
བགེགས་དྲག་པོས་ཚར་གཅོད་པའི། ། ཕྲིན་ལས་གཡེལ་མེད་སྐྱོངས་ཤིག་ས་མ་ཡཱ
ཞེས་ལྷ་བཙུན་ཆེན་པོ་ཕྲིན་ལས་ཐོགས་མེད་རྩལ་གྱི་གསོལ་མཆོད་འདི་ལྟ་བུ་དགོས་ཞེས ཨ་འགོ་སྤྲུལ་
བའི་སྐུ་པདྨ་པྲཛྙཱ་ནས་དར་དཀར་བོའི་སྐྱེས་དང་བཅས་སྔ་མོ་ནས་བསྐུལ་བ་དང་ཉེ་ཆར་རྡོ་དཔོན་དཀོན་མཆོག་
མགོན་པོས་ཀྱང་བྲི་དགོས་ཞེས་བསྐུལ་བ་དང་རང་གི་ཉེ་འཁོར་གྲྭ་སློབ་རྣམས་ནས་ཀྱང་དེ་མཚུངས་གསོལ་
བ་དོན་ཡོད་པར་བྱ་ཕྱིར་ཀུན་མཁྱེན་བླ་མ་ཡབ་སྲས་ཀྱི་བཀའ་འབངས་སུ་གཏོགས་པ་ཐ་ཤལ་སྙོམ་ལས་པ་
འཇིགས་མེད་རྡོ་རྗེའི་དཔའ་བོས་བྲིས་པས་ཕྲིན་ལས་རྣམ་བཞི་ཐོགས་མེད་དུ་འགྲུབ་པའི་རྒྱུར་གྱུར་ཅིག།
- 397 -

རྩོམ་སྒྲིག་འགན་འཁུར་པ། གསང་སྔགས་ཐེག་མཆོག་རྡོ་རྗེ།
ཕྱི་ཤོག་ཇུས་འགོད་པ། ་ཏན་ཉེལ་གཟེ་རྒོའུ་ནེའུ་སི།
ཞུ་དག་པ། ལྷ་མོ་སྐྱབས།
ཡིག་གཏགས་མཁན། ཚེ་རིང་ཀླུ་མོ།
གཏེར་སྟོན་བླ་མ་འཇིགས་མེད་རྡོ་རྗེ་དཔའ་བོའི་གསུང་འབུམ།
ཞང་ཀང་གྱི་ལིང་དཔེ་སྐྲུན་ཚད་ཡོད་ཀུང་ཟིས་བསྐྲུན་ཞིང་བཀྲམས།
ཧྭ་ཐོང་ཚོན་པར་ཁང་གིས་དཔར།
དེབ་ཚད། ༧༨༧/×.༡༡༦༨ ༡/༡༦ དཔར་ཤོག༢༦
༣༠༠༡ལོའི་ཟླ༩བར་པར་གཞི་དང་པོ་བསྒྲིགས།
༣༠༠༡ལོའི་ཟླ༩བར་པར་ཐེངས་དང་པོ་བཏབ
དཔར་གྲངས ༡--༣༠༠༠
ISBN ༩༦༣—༤༥༠—༩༡༥-༦/D • ༤༡༤༤༨
དེབ་རེར་སྒོར། ༣༠

德尔顿喇嘛晶美多吉华吾文集
香港天马图书有限公司出版发行
(香港上水新成路一百二十三号三楼)
开本787×1092 1/16 26印张
2001年9月第1版2001年9月第1次印刷
印数:1-2000册
ISBN962-450-415-6/D 42448
定价:20元

